<h4>《集部·全宋词·送简池宋倅□□之官即席赋·念奴娇》<b class="x">作者：魏了翁</b></h4>
修姱人物，元如许、谁把屏星留却。弄破峨眉山月影，似作平分消息。卷雾名谭，翳云长袖，未称三池客。且然袖手，人间烦暑方剧。分手未见前期，风前耿耿，目断斜阳角。亦欲乘风归去也，问讯故山猿鹤。紞鼓催鸡，挥弦送雁，转首成乖各。愿加餐饭，书来频寄新作。<hr>
