<h4>《集部·全宋词·警场内三曲·六州》<b class="x">作者：无名氏</b></h4>
九龙舆。记春暮、幸蓬壶。琼囿敞，绣仗趋。年华与逝水俱。瑶京远，信息断无。宝津池面落花铺。愁晚容车来禁涂。凤箫鸾翣，西指昭陵去。旧赏蟠桃熟，又见涨海枯。应共灵真母，曳霞裾。宴清都。恨满山隅。春城翠柏藏乌。扃户剑，照灯鱼。人间一梦觉馀。泉宫窈窕锁夜龙，银江澄澹浴仙凫。烟冷金炉玉殿虚。绿苔新长，雕辇曾行处。夜夜东朝月，似旧照锦疏。侍女盈盈泪珠。<hr>
<h4>《集部·全宋词·警场内三曲·六州》<b class="x">作者：无名氏</b></h4>
九龙舆。记春暮、幸蓬壶。琼囿敞，绣仗趋。年华与逝水俱。瑶京远，信息断无。宝津池面落花铺。愁晚容车来禁涂。凤箫鸾翣，西指昭陵去。旧赏蟠桃熟，又见涨海枯。应共灵真母，曳霞裾。宴清都。恨满山隅。春城翠柏藏乌。扃户剑，照灯鱼。人间一梦觉馀。泉宫窈窕锁夜龙，银江澄澹浴仙凫。烟冷金炉玉殿虚。绿苔新长，雕辇曾行处。夜夜东朝月，似旧照锦疏。侍女盈盈泪珠。<hr>
