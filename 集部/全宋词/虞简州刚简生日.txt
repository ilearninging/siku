<h4>《集部·全宋词·虞简州刚简生日·水调歌头》<b class="x">作者：魏了翁</b></h4>
牛酒享宾客，焦烂列前荣。有人先事早计，残突伴孤星。香火家家绘象，鼛鼓村村祠宇，翦不断人情。清唳九皋鹤，唤起梦魂惺。白蘋洲，芳草渡，玉湖亭。画帘挂起箓簌，一卷易同盟。携手锦江箍隐，觌面墨池玄叟，扶杖蜀君平。三老冁然笑，云散太空清。<hr>
