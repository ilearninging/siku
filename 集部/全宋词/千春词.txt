<h4>《集部·全宋词·千春词·寿游侍郎》<b class="x">作者：无名氏</b></h4>
瞿岭云齐，建溪源远，庆衍英奇。且机乘天巧，臣贤主圣，后光同日月以为期。千载相逢，一朝盛事，自昔人夸今见之。催归诏，要领班宸殿，捧万年卮。嘻嘻。莫道春迟。已著梅梢第一枝。映紫荷持橐，星辰步武，黄金横带，朝夕论思。不但斯时，重恢事业，整顿乾坤弘所施。洪钧转，虽寒根雪谷，物物生辉。<hr>
