<h4>《集部·全宋词·叔母生日同家人劝酒·水调歌头》<b class="x">作者：魏了翁</b></h4>
涪右金华宅，上有蔚蓝天。当年玉女何事，未摆世间缘。要把平夷心事，散作吉祥种子，春暖玉生烟。回首生处所，更欲与周旋。自归来，生处所，已三年。山头白鹤候我，应讶久留连。已作秋风归梦，忽递春风消息，吹我著泸川。安得且归去，绵上饱耕眠。<hr>
