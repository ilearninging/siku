<h4>《集部·全宋词·长相思慢》<b class="x">作者：奚[D146]</b></h4>
日折霜檐，寒欺雾幕，晴枝浅弄春华。惊回绮梦，独拥绫衾，腮痕微印朝霞。倦起心情，念风移霜换，依旧天涯。雁影水云斜。算相思、一点愁赊。问橘楚橙吴，旧香犹在，别后襟袖输他。琴心知未许，想钿钗、流落谁家。怕上高楼，归思远、斜阳暮鸦。几多年、江湖浪识，知心只许梅花。<hr>
