<h4>《集部·全宋词·花心动慢》<b class="x">作者：无名氏</b></h4>
暑逼芳襟，甚全无因依，便教人恶。赖有枕溪百尺，朱楼映日，数重香箔。驮冰围定犹嫌暖，红日绽、雨收残脚。漫试取，红绡弄雪，碎琼推削。妆罢低云未稤。叶叶地仙衣，剪轻裁薄。汗洒泪珠，急捧金盘，向前颗颗盛却。凤凰双扇相交扇，越撋就、越腰肢弱。待做个、青纱罩儿罩著。<hr>
