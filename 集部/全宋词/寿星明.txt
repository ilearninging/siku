<h4>《集部·全宋词·寿星明·庆黄宰秩满八月廿七》<b class="x">作者：无名氏</b></h4>
玉露迎寒，金风荐冷，正兰桂香。觉秋光过半，日临三九，葱葱佳气，蔼蔼琴堂。见说当年，申生穀旦，梦叶长庚天降祥。文章伯，英声早著，腾踏飞黄。双凫暂驻东阳。已种得春阴千种棠。有无边风月，几多事业，安排青琐，入与平章。百里民歌，一樽春酒，争劝殷勤称寿觞。愿此去，龟龄难老，长侍君王。<hr>
<h4>《集部·全宋词·寿星明·庆黄宰秩满八月廿七》<b class="x">作者：无名氏</b></h4>
玉露迎寒，金风荐冷，正兰桂香。觉秋光过半，日临三九，葱葱佳气，蔼蔼琴堂。见说当年，申生穀旦，梦叶长庚天降祥。文章伯，英声早著，腾踏飞黄。双凫暂驻东阳。已种得春阴千种棠。有无边风月，几多事业，安排青琐，入与平章。百里民歌，一樽春酒，争劝殷勤称寿觞。愿此去，龟龄难老，长侍君王。<hr>
