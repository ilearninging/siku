<h4>《集部·全宋词·新水令》<b class="x">作者：无名氏</b></h4>
冒风连骑出金城，闻孤猿韵切，怀念亲眷。为笑徐都尉，徒夸彩绘，写出盈盈娇面。振旅阗阗。讶睹阆苑神仙。越公深骤万马，侵凌转盼。感先锋，容放镜，收鸾鉴一半。归前阵，惨怛切，同陪元帅恣欢恋。二岁偶尔，将军沉醉连绵，私令婢捧菱花，都市寻遍。新官听说邀郎宴。因令赋悲欢。孰敢。做人甚难。梅妆复照，傅粉重见。<hr>
