<h4>《集部·全唐诗·溪上要一只白簟扇盖头垂钓去年就节推侍御请之蒙惠一柄花纹者虽则鳞华具甚纰薄不及清源所出因就南郡陈常侍请之遂成拙句》<b class="x">作者：徐夤</b></h4>
难求珍箑过炎天，远就金貂乞月圆。直在引风欹角枕，且图遮日上渔船。但令织取无花簟，不用挑为饮露蝉。莫道如今时较晚，也应留得到明年。<hr>
