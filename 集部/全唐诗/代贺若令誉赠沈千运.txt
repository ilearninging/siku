<h4>《集部·全唐诗·代贺若令誉赠沈千运》<b class="x">作者：王季友1</b></h4>
相逢问姓名亦存，别时无子今有孙。山上双松长不改，百家唯有三家村。村南村西车马道，一宿通舟水浩浩。涧中磊磊十里石，河上淤泥种桑麦。平坡冢墓皆我亲，满田主人是旧客。举声酸鼻问同年，十人六七归下泉。分手如何更此地，回头不语泪潸然。<hr>
