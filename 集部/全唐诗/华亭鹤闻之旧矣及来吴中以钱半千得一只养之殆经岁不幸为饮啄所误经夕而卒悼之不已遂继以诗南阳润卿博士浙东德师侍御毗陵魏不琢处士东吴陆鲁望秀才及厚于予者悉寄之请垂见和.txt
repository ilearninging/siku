<h4>《集部·全唐诗·华亭鹤闻之旧矣及来吴中以钱半千得一只养之殆经岁不幸为饮啄所误经夕而卒悼之不已遂继以诗南阳润卿博士浙东德师侍御毗陵魏不琢处士东吴陆鲁望秀才及厚于予者悉寄之请垂见和》<b class="x">作者：皮日休</b></h4>
池上低摧病不行，谁教仙魄反层城。阴苔尚有前朝迹，皎月新无昨夜声。菰米正残三日料，筠笼休碍九霄程。不知此恨何时尽，遇著云泉即怆情。<hr>
