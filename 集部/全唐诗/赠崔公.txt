<h4>《集部·全唐诗·赠崔公》<b class="x">作者：张说</b></h4>
我闻西汉日，四老南山幽。长歌紫芝秀，高卧白云浮。朝野光尘绝，榛芜年貌秋。一朝驱驷马，连辔入龙楼。昔遁高皇去，今从太子游。行藏惟圣节，福祸在人谋。卒能匡惠帝，岂不赖留侯。事随年代远，名与图籍留。平生钦淳德，慷慨景前修。蚌蛤伺阴兔，蛟龙望斗牛。无嗟异飞伏，同气幸相求。<hr>
