<h4>《集部·全唐诗·示从孙济》<b class="x">作者：杜甫</b></h4>
平明跨驴出，未知适谁门。权门多噂<img src=/i/g/QEDR.bmp>，且复寻诸孙。诸孙贫无事，宅舍如荒村。堂前自生竹，堂后自生萱。萱草秋已死，竹枝霜不蕃。淘米少汲水，汲多井水浑。刈葵莫放手，放手伤葵根。阿翁懒惰久，觉儿行步奔。所来为宗族，亦不为盘飧。小人利口实，薄俗难可论。勿受外嫌猜，同姓古所敦。<hr>
