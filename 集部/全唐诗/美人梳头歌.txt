<h4>《集部·全唐诗·美人梳头歌》<b class="x">作者：李贺</b></h4>
西施晓梦绡帐寒，香鬟堕髻半沉檀。辘轳咿哑转鸣玉，惊起芙蓉睡新足。双鸾开镜秋水光，解鬟临镜立象床。一编香丝云撒地，玉钗落处无声腻。纤手却盘老鸦色，翠滑宝钗簪不得。春风烂熳恼娇慵，十八鬟多无气力。妆成<img src=/i/g/QPDE.bmp>鬌欹不斜，云裾数步踏雁沙。背人不语向何处，下阶自折樱桃花。<hr>
