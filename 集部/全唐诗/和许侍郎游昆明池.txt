<h4>《集部·全唐诗·和许侍郎游昆明池》<b class="x">作者：李百药</b></h4>
神池望不极，沧波接远天。仪星似河汉，落景类虞泉。年深平馆宇，道泰偃戈船。差池下凫雁，掩映生云烟。浪花开已合，风文直且连。税马金堤外，横舟石岸前。羽觞倾绿蚁，飞日落红鲜。积水浮深智，明珠曜雅篇。大鲸方远击，沉灰独未然。知君啸俦侣，短翮徒联翩。<hr>
