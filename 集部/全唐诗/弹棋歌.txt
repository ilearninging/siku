<h4>《集部·全唐诗·弹棋歌》<b class="x">作者：李颀</b></h4>
崔侯善弹棋，巧妙尽于此。蓝田美玉清如砥，白黑相分十二子。联翩百中皆造微，魏文手巾不足比。缘边度陇未可嘉，鸟跂星悬危复斜。回飙转指速飞电，拂四取五旋风花。坐中齐声称绝艺，仙人六博何能继。一别常山道路遥，为余更作三五势。<hr>
<h4>《集部·全唐诗·弹棋歌》<b class="x">作者：李颀</b></h4>
崔侯善弹棋，巧妙尽于此。蓝田美玉清如砥，白黑相分十二子。联翩百中皆造微，魏文手巾不足比。缘边度陇未可嘉，鸟跂星悬危复斜。回飙转指速飞电，拂四取五旋风花。坐中齐声称绝艺，仙人六博何能继。一别常山道路遥，为余更作三五势。<hr>
