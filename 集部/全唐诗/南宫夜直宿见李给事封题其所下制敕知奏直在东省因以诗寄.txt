<h4>《集部·全唐诗·南宫夜直宿见李给事封题其所下制敕知奏直在东省因以诗寄》<b class="x">作者：令狐楚</b></h4>
番直同遥夜，严扃限几重。青编书白雀，黄纸降苍龙。北极丝纶句，东垣翰墨踪。尚垂玄露点，犹湿紫泥封。炫眼凝仙烛，驰心袅禁钟。定应形梦寐，暂似接音容。玉树春枝动，金樽腊酿醲。在朝君最旧，休浣许过从。<hr>
