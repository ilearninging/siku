<h4>《集部·全唐诗·酬乐天待漏入阁见赠》<b class="x">作者：元稹</b></h4>
未勘银台契，先排浴殿关。沃心因特召，承旨绝常班。飐闪才人袖，呕鸦软举鐶。宫花低作帐，云从积成山。密视枢机草，偷瞻咫尺颜。恩垂天语近，对久漏声闲。丹陛曾同立，金銮恨独攀。笔无鸿业润，袍愧紫文殷。河水通天上，瀛州接世间。谪仙名籍在，何不重来还。<hr>
