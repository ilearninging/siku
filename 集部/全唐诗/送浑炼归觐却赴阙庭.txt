<h4>《集部·全唐诗·送浑炼归觐却赴阙庭》<b class="x">作者：卢纶</b></h4>
露幕拥簪裾，台庭饯伯鱼。彩衣人竞看，银诏帝亲书。知子当元老，为臣饯二疏。执珪期已迫，捧膳步宁徐。而我诚愚者，夫君岂病诸。探题多决胜，馔玉每分馀。荣比成功后，恩同造化初。甑尘方欲合，笼翮或将舒。榆荚钱难比，杨花雪不如。明朝古堤路，心断玉人车。<hr>
