<h4>《集部·全唐诗·壮士行》<b class="x">作者：刘禹锡</b></h4>
阴风振寒郊，猛虎正咆哮。徐行出烧地，连吼入黄茅。壮士走马去，镫前弯玉弰。叱之使人立，一发如铍交。悍睛忽星堕，飞血溅林梢。彪炳为我席，膻腥充我庖。里中欣害除，贺酒纷呶号。明日长桥上，倾城看斩蛟。<hr>
<h4>《集部·全唐诗·壮士行》<b class="x">作者：刘禹锡</b></h4>
阴风振寒郊，猛虎正咆哮。徐行出烧地，连吼入黄茅。壮士走马去，镫前弯玉弰。叱之使人立，一发如铍交。悍睛忽星堕，飞血溅林梢。彪炳为我席，膻腥充我庖。里中欣害除，贺酒纷呶号。明日长桥上，倾城看斩蛟。<hr>
