<h4>《集部·全唐诗·寄天台道友》<b class="x">作者：贯休</b></h4>
大是清虚地，高吟到日晡。水声金磬乱，云片玉盘粗。仙有遗踪在，人还得意无。石碑文不直，壁画色多枯。冷立千年鹤，闲烧六一炉。松枝垂似物，山势秀难图。紫府程非远，清溪径不迂。馨香柏上露，皎洁水中珠。贤圣无他术，圆融只在吾。寄言桐柏子，珍重保之乎。<hr>
<h4>《集部·全唐诗·寄天台道友》<b class="x">作者：贯休</b></h4>
大是清虚地，高吟到日晡。水声金磬乱，云片玉盘粗。仙有遗踪在，人还得意无。石碑文不直，壁画色多枯。冷立千年鹤，闲烧六一炉。松枝垂似物，山势秀难图。紫府程非远，清溪径不迂。馨香柏上露，皎洁水中珠。贤圣无他术，圆融只在吾。寄言桐柏子，珍重保之乎。<hr>
