<h4>《集部·全唐诗·余昔自西滨得兰数本移艺于庭亦既逾岁而11然蕃殖自余游者未始以芳草为遇矣因悲夫物有厌常而反不若混然者有之焉遂寄情于此》<b class="x">作者：温庭筠</b></h4>
寓赏本殊致，意幽非我情。吾常有流浅，外物无重轻。各言艺幽深，彼美香素茎。岂为赏者设，自保孤根生。易地无赤株，丽土亦同荣。赏际林壑近，泛馀烟露清。余怀既郁陶，尔类徒纵横。妍蚩苟不信，宠辱何为惊。贞隐谅无迹，激时犹拣名。幽丛霭绿畹，岂必怀归耕。<hr>
