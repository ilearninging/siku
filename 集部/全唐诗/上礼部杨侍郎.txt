<h4>《集部·全唐诗·上礼部杨侍郎》<b class="x">作者：皇甫冉</b></h4>
郢匠抡材日，辕轮必尽呈。敢言当一干，徒欲隶诸生。末学惭邹鲁，深仁录弟兄。馀波知可挹，弱植更求荣。绩愧他年败，功期此日成。方因旧桃李，犹冀载飞鸣。道浅犹怀分，时移但自惊。关门惊暮节，林壑废春耕。十里嵩峰近，千秋颍水清。烟花迷戍谷，墟落接阳城。渺默思乡梦，迟回知己情。劳歌终此曲，还是苦辛行。<hr>
