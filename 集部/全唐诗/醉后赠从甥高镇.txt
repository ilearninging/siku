<h4>《集部·全唐诗·醉后赠从甥高镇》<b class="x">作者：李白</b></h4>
马上相逢揖马鞭，客中相见客中怜。欲邀击筑悲歌饮，正值倾家无酒钱。江东风光不借人，枉杀落花空自春。黄金逐手快意尽，昨日破产今朝贫。丈夫何事空啸傲，不如烧却头上巾。君为进士不得进，我被秋霜生旅鬓。时清不及英豪人，三尺童儿重廉蔺。匣中盘剑装<img src=/i/g/QEDC.bmp>鱼，闲在腰间未用渠。且将换酒与君醉，醉归托宿吴专诸。<hr>
