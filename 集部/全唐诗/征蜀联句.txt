<h4>《集部·全唐诗·征蜀联句》<b class="x">作者：韩愈</b></h4>
日王忿违慠，有命事诛拔。蜀险豁关防，秦师纵横猾。（韩愈）风旗匝地扬，雷鼓轰天杀。竹兵彼皴脆，铁刃我枪<img src=/i/g/QBDR.bmp>。（孟郊）刑神咤牦旄，阴焰飐犀札。翻霓纷偃蹇，塞野澒坱圠。（韩愈）生狞竞掣跌，痴突争填轧。渴斗信豗呶，啖奸何噢嗗。（孟郊）更呼相簸荡，交斫双缺齾。火发激铓腥，血漂腾足滑。（韩愈）飞猱无整阵，翩鹘有邪戛。江倒沸鲸鲲，山摇溃貙猰。（孟郊）中离分二三，外变迷七八。逆颈尽徽索，仇头恣髡鬝。（韩愈）怒须犹鬇鬡，断臂仍<img src=/i/g/QBXS.bmp><img src=/i/g/QBDS.bmp>。（韩愈）石潜设奇伏，穴觑骋精察。中矢类妖<img src=/i/g/QCXD.bmp>，跳锋状惊豽。（孟郊）蹋翻聚林岭，斗起成埃圿。（孟郊）旆亡多空杠，轴折鲜联辖。剟肤浃疮痍，败面碎黥<img src=/i/g/QGXP.bmp>。（韩愈）浑奔肆狂勷，捷窜脱趫黠。岩钩踔狙猿，水漉杂鳣螖。（韩愈）投奅闹<img src=/i/g/QEDG.bmp><img src=/i/g/QCDP.bmp>，填隍<img src=/i/g/QBXT.bmp><img src=/i/g/QBDT.bmp>傄。（韩愈）强睛死不闭，犷眼困逾<img src=/i/g/QFXX.bmp>。爇堞熇歊熹，抉门呀拗<img src=/i/g/QS59.bmp>。（孟郊）天刀封未坼，酋胆慑前揠。跧梁排郁缩，闯窦猰窋窡。（孟郊）迫胁闻杂驱，咿呦叫冤跀。（孟郊）穷区指清夷，凶部坐雕铩。邛文裁斐斖，巴艳收婠妠。（韩愈）椎肥牛呼牟，载实驼鸣<img src=/i/g/QS58.bmp>。圣灵闵顽嚚，焘养均草<img src=/i/g/QY55.bmp>。（韩愈）下书遏雄虓，解罪吊挛瞎。（韩愈）战血时销洗，剑霜夜清刮。汉栈罢嚣阗，獠江息澎汃。（孟郊）戍寒绝朝乘，刁暗歇宵詧。始去杏飞蜂，及归柳嘶<img src=/i/g/QXDK.bmp>。（孟郊）庙献繁馘级，乐声洞椌楬。（孟郊）台图焕丹玄，郊告俨匏稭。念齿慰黴黧，视伤悼瘢痆。（韩愈）休输任讹寝，报力厚麸秳。公欢钟晨撞，室宴丝晓扴。（韩愈）杯盂酬酒醪，箱箧馈巾帓。小臣昧戎经，维用赞勋劼。（韩愈）<hr>
