<h4>《集部·全唐诗·三月三十日程氏馆饯杜十四归京》<b class="x">作者：元稹</b></h4>
江春今日尽，程馆祖筵开。我正南冠絷，君寻北路回。谋身诚太拙，从宦苦无媒。处困方明命，遭时不在才。逾年长倚玉，连夜共衔杯。涸溜沾濡沫，馀光照死灰。行看鸿欲翥，敢惮酒相催。拍逐飞觥绝，香随舞袖来。消梨抛五遍，娑葛<img src=/i/g/QFXG.bmp>三台。已许尊前倒，临风泪莫颓。<hr>
