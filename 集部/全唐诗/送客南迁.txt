<h4>《集部·全唐诗·送客南迁》<b class="x">作者：白居易</b></h4>
我说南中事，君应不愿听。曾经身困苦，不觉语叮咛。烧处愁云梦，波时忆洞庭。春畬烟勃勃，秋瘴露冥冥。蚊蚋经冬活，鱼龙欲雨腥。水虫能射影，山鬼解藏形。穴掉巴蛇尾，林飘鸩鸟翎。飓风千里黑，<img src=/i/g/QQDL.bmp>草四时青。客似惊弦雁，舟如委浪萍。谁人劝言笑，何计慰漂零。慎勿琴离膝，长须酒满瓶。大都从此去，宜醉不宜醒。<hr>
