<h4>《集部·全唐诗·赠王将军》<b class="x">作者：无可</b></h4>
勋高绝少年，分卫玉阶前。雄勇明王重，温恭执友贤。功书唐史满，名到虏庭偏。剑彩浮龙影，衣香袭御烟。搜书秋霁阁，走马夕阳田。急兔投深草，瞋鹰下半天。野人盈邸第，朝客醉盘筵。位在将军列，官随宪府迁。刻心思报国，吁气欲开边。选帅如公议，须知少比肩。<hr>
<h4>《集部·全唐诗·赠王将军》<b class="x">作者：无可</b></h4>
勋高绝少年，分卫玉阶前。雄勇明王重，温恭执友贤。功书唐史满，名到虏庭偏。剑彩浮龙影，衣香袭御烟。搜书秋霁阁，走马夕阳田。急兔投深草，瞋鹰下半天。野人盈邸第，朝客醉盘筵。位在将军列，官随宪府迁。刻心思报国，吁气欲开边。选帅如公议，须知少比肩。<hr>
