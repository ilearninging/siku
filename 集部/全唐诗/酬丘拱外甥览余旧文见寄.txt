<h4>《集部·全唐诗·酬丘拱外甥览余旧文见寄》<b class="x">作者：李端</b></h4>
丘迟本才子，始冠即周旋。舅乏郄鉴爱，君如卫玠贤。礼将金友等，情向玉人偏。鄙俗那劳似，龙钟却要怜。投砖聊取笑，赠绮一何妍。野坐临黄菊，溪行踏绿钱。岩高云反下，洞黑水潜穿。僻岭猿偷栗，枯池雁唼莲。身居霞外寺，思发月明田。犹恨萦尘网，昏昏过岁年。<hr>
