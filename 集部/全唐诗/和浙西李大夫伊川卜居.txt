<h4>《集部·全唐诗·和浙西李大夫伊川卜居》<b class="x">作者：刘禹锡</b></h4>
早入八元数，尝承三接恩。飞鸣天上路，镇压海西门。清望寰中许，高情物外存。时来诚不让，归去每形言。洛下思招隐，江干厌作藩。按经修道具，依样买山村。开凿随人化，幽阴为律暄。远移难得树，立变旧荒园。绝塞通潜径，平泉占上原。烟霞遥在想，簿领益为繁。丹禁虚东閤，苍生望北辕。徒令双白鹤，五里自翩翻。<hr>
