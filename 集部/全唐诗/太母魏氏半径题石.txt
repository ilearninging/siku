<h4>《集部·全唐诗·太母魏氏半径题石》<b class="x">作者：陈元光</b></h4>
乔岳标仙迹，玄扃妥寿姬。乌号非岭海，鹤仰向京师。系牒公侯裔，悬弧将相儿。清贞蜚简籍，规范肃门楣。万里提兵路，三年报母慈。剑埋龙守壤，石卧虎司碑。忧阕情犹结，祥回禫届期。竹符忠介凛，桐杖孝思凄。许史峋嶙篆，曹侯感旧诗。鸿濛山暝启，骏彩德昭垂。华表瑶池冥，清漳玉树枝。昭题盟岳渎，展墓庆重熙。<hr>
