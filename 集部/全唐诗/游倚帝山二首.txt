<h4>《集部·全唐诗·游倚帝山二首》<b class="x">作者：吴筠</b></h4>
山间非吾心，物表翼所托。振衣超烦滓，策杖追岑壑。绝地穷<img src=/i/g/QGDK.bmp>岈，造天究磐礴。迩临烟霞积，逖睇宇宙廓。俯惊白云涌，仰骇飞泉落。苔浓鲜翠屏，松古丽丹崿。目冀睹乔羡，心希驭龙鹤。乃知巢由情，岂伊猿鸟乐。俯观海上月，坐弄浮云翔。松风振雅音，桂露含晴光。不出六合外，超然万累忘。信彼古来士，岩栖道弥彰。<hr>
