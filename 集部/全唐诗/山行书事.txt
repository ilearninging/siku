<h4>《集部·全唐诗·山行书事》<b class="x">作者：长孙佐辅</b></h4>
日落风<img src=/i/g/QBXK.bmp>々，驱车行远郊。中心有所悲，古墓穿黄茅。茅中狐兔窠，四面乌鸢巢。鬼火时独出，人烟不相交。行行近破村，一径欹还坳。迎霜听蟋蟀，向月看蟏蛸。翁喜客来至，客业羞厨庖。浊醪夸泼蚁，时果仍新苞。相劝对寒灯，呼儿爇枯梢。性朴颇近古，其言无斗筲。忧欢世上并，岁月途中抛。谁知问津客，空作扬雄嘲。<hr>
