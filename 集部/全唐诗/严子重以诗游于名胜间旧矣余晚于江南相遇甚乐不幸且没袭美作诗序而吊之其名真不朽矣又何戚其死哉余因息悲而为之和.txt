<h4>《集部·全唐诗·严子重以诗游于名胜间旧矣余晚于江南相遇甚乐不幸且没袭美作诗序而吊之其名真不朽矣又何戚其死哉余因息悲而为之和》<b class="x">作者：陆龟蒙</b></h4>
每值江南日落春，十年诗酒爱逢君。芙蓉湖上吟船倚，翡翠岩前醉马分。只有汀洲连旧业，岂无章疏动遗文。犹怜未卜佳城处，更劚要离冢畔云。<hr>
