<h4>《集部·全唐诗·游庐山五老峰》<b class="x">作者：吴筠</b></h4>
彭蠡隐深翠，沧波照芙蓉。日初金光满，景落黛色浓。云外听猿鸟，烟中见杉松。自然符幽情，潇洒惬所从。整策务探讨，嬉游任从容。玉膏正滴沥，瑶草多<img src=/i/g/QZXV.bmp>茸。羽人栖层崖，道合乃一逢。挥手欲轻举，为余扣琼钟。空香清人心，正气信有宗。永用谢物累，吾将乘鸾龙。<hr>
