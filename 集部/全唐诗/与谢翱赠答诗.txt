<h4>《集部·全唐诗·与谢翱赠答诗》<b class="x">作者：金车美人</b></h4>
阳台后会杳无期，碧树烟深玉漏迟。半夜香风满庭月，花前空赋别离诗。相思无路莫相思，风里花开只片时。惆怅金闺却归去，晓莺啼断绿杨枝。一纸华笺洒碧云，馀香犹在墨犹新。空添满目凄凉事，不见三山缥缈人。斜月照衣今夜梦，落花啼鸟去年春。红闺更有堪愁处，窗上虫丝几上尘。只为音尘两不通。愁态上眉凝浅绿，泪痕侵脸落轻红。双轮暂与王孙驻，明日西驰又向东。<hr>
