<h4>《集部·全唐诗·与弟渤新罗剑歌》<b class="x">作者：李涉</b></h4>
我有神剑异人与，暗中往往精灵语。识者知从东海来，来时一夜因风雨。长河临晓北斗残，秋水露背青螭寒。昨夜大梁城下宿，不借<img src=/i/g/QEDZ.bmp>跌光颜看。刃边飒飒尘沙缺，瘢痕半是蛟龙血。雷焕张华久已无，沉冤知向何人说。我有爱弟都九江，一条直气今无双。青光好去莫惆怅，必斩长鲸须少壮。<hr>
