<h4>《集部·全唐诗·东郡怀古二首·王京兆》<b class="x">作者：李德裕</b></h4>
河水昔将决，冲波溢川浔。峥嵘金堤下，喷薄风雷音。投马灾未弭，为鱼叹方深。惟公执珪璧，誓与身俱沉。诚信不虚发，神明宜尔临。湍流自此回，咫尺焉能侵。逮我守东郡，凄然怀所钦。虽非识君面，自谓知君心。意气苟相合，神明无古今。登城见遗庙，日夕空悲吟。<hr>
<h4>《集部·全唐诗·东郡怀古二首·王京兆》<b class="x">作者：李德裕</b></h4>
河水昔将决，冲波溢川浔。峥嵘金堤下，喷薄风雷音。投马灾未弭，为鱼叹方深。惟公执珪璧，誓与身俱沉。诚信不虚发，神明宜尔临。湍流自此回，咫尺焉能侵。逮我守东郡，凄然怀所钦。虽非识君面，自谓知君心。意气苟相合，神明无古今。登城见遗庙，日夕空悲吟。<hr>
