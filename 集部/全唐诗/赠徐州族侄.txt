<h4>《集部·全唐诗·赠徐州族侄》<b class="x">作者：韩愈</b></h4>
我年十八九，壮气起胸中。作书献云阙，辞家逐秋蓬。岁时易迁次，身命多厄穷。一名虽云就，片禄不足充。今者复何事，卑栖寄徐戎。萧条资用尽，濩落门巷空。朝眠未能起，远怀方郁悰。击门者谁子，问言乃吾宗。自云有奇术，探妙知天工。既往怅何及，将来喜还通。期我语非佞，当为佐时雍。<hr>
