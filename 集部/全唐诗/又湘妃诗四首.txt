<h4>《集部·全唐诗·又湘妃诗四首》<b class="x">作者：不详</b></h4>
渺渺三湘万里程，泪篁幽石助芳贞。孤云目断苍梧野，不得攀龙到玉京。碧杜红蘅缥缈香，冰丝弹月弄清凉。峰峦一一俱相似，九处堪疑九断肠。玉辇金根去不回，湘川秋晚楚弦哀。自从泣尽江蓠血，夜夜愁风怨雨来。少将风月怨平湖，见尽扶桑水到枯。相约杏花坛上去，画阑红子斗摴蒱。<hr>
