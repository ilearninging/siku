<h4>《集部·全唐诗·天门街西观荣王聘妃》<b class="x">作者：张光朝</b></h4>
仙媛来朱邸，名山出紫微。三周初展义，百两遂言归。郑国通梁苑，天津接帝畿。桥成乌鹊助，盖转凤凰飞。霜仗迎秋色，星缸满夜辉。从兹磐石固，应为得贤妃。<hr>
<h4>《集部·全唐诗·天门街西观荣王聘妃》<b class="x">作者：张光朝</b></h4>
仙媛来朱邸，名山出紫微。三周初展义，百两遂言归。郑国通梁苑，天津接帝畿。桥成乌鹊助，盖转凤凰飞。霜仗迎秋色，星缸满夜辉。从兹磐石固，应为得贤妃。<hr>
