<h4>《集部·绝妙好词·卷五 木兰花慢〔送人之官九华〕》<b class="x">作者：周端臣</b></h4>
霭芳阴未解，乍天气、过元宵。讶客袖犹寒，吟窗易晓，春色无聊。梅梢尚留顾藉，滞东风、未肯雪轻飘。知道诗翁欲去，递香要送兰桡。清标，会上丛霄，千里阻、九华遥。料今朝别后，他时有梦，应梦今朝。河桥柳，愁未醒，赠行人、又恐越魂销。留取归来系马，翠长千缕柔条。<hr>
