<h4>《集部·绝妙好词·续钞 木兰花慢〔送客〕》<b class="x">作者：李彭老</b></h4>
<br>折秦淮露柳，带明月、倚归船。看佩玉纫兰，囊诗贮锦，江满吴天。吟边。<br>唤回梦蝶，想故山、薇长已多年。草得梅花赋了，棹歌远和离舷。<br>风弦。尽入吟篇。伤倦客、对秋莲。过旧经行处，渔乡水驿，一路闻蝉。留<br>连。漫听燕语，便江湖、夜语隔灯前。潮返浔阳暗水，雁来好寄瑶笺。<br><hr>
