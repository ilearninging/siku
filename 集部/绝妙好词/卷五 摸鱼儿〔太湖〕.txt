<h4>《集部·绝妙好词·卷五 摸鱼儿〔太湖〕》<b class="x">作者：李演</b></h4>
又西风、四桥疏柳，惊蝉相对秋语。琼荷万笠花云重，袅袅红衣如舞。鸿北去，渺岸芷汀芳，几点斜阳字。吴亭旧树，又系我扁舟，渔乡钓里，秋色淡归鹭。长干路，草莽疏烟断墅。商歌如写羁旅，丹溪翠岫登临事，苔屐尚粘苍士。鸥且住！怕月冷、吟魂婉冉空江暮。明灯暗浦，更短笛衔风，长云弄晚，天际画秋句。<hr>
