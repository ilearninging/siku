<h4>《经部·尔雅·释乐第七》<b class="x">作者：不详</b></h4>
 宫谓之重，商谓之敏，角谓之经，徵谓之迭，羽谓之柳。 大瑟谓之洒，大琴谓之离。 大鼓谓之鼖，小者谓之应。 大磬谓之毊。 大笙谓之巢，小者谓之和。 大篪谓之沂，大埙谓之嘂。 大钟谓之镛，其中谓之剽，小者谓之栈。 大箫谓之言，小者谓之筊。 大管谓之簥，其中谓之篞，小者谓之篎。 大籥谓之产，其中谓之仲，小者谓之箹。 徒鼓瑟谓之步，徒吹谓之和，徒歌谓之谣，徒击鼓谓之咢，徒鼓钟谓之修，徒鼓磬谓之寋。 所以鼓柷谓之止，所以鼓敔谓之籈。 大鼗谓之麻，小者谓之料。 和乐谓之节。<hr>
