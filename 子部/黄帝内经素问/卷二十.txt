<h4>《子部·黄帝内经素问·卷二十》<b class="x">作者：黄帝</b></h4>
<br>○气交变大论篇第六十九<br>黄帝问曰：五运更治，上应天期，阴阳往复，寒暑迎随，真邪相薄，内外分<br>离，六经波荡，五气倾移，太过不及，专胜兼并，愿言其始，而有常名，可得闻<br>乎？岐伯稽首再拜对曰：昭乎哉问也！是明道也。此上帝所贵，先师传之，臣虽<br>不敏，往闻其旨。帝曰：余闻得其人不教，是谓失道，传非其人，慢泄天宝。余<br>诚菲德，未足以受至道；然而众子哀其不终，愿夫子保于无穷，流于无极，余司<br>其事，则而行之奈何？岐伯曰：请遂言之也。《上经》曰：夫道者，上知天文，<br>下知地理，中知人事，可以长久。此之谓也。帝曰：何谓也？岐伯曰：本气位也。<br>位天者，天文也。位地者，地理也。通于人气之变化者，人事也。故太过者先天，<br>不及者后天，所谓治化而人应之也。<br>帝曰：五运之化，太过何如？岐伯曰：岁木太过，风气流行，脾土受邪。民<br>病飧泄食减，体重烦冤，肠鸣腹支满，上应岁星。甚则忽忽善怒，眩冒巅疾。化<br>气不政，生气独治，云物飞动，草木不宁，甚而摇落，反胁痛而吐甚，冲阳绝者<br>死不治，上应太白星。<br>岁火太过，炎暑流行，金肺受邪。民病疟，少气咳喘，血溢血泄注下，嗌燥<br>耳聋，中热肩背热，上应荧惑星。甚则胸中痛，胁支满胁痛，膺背肩胛间痛，两<br>臂内痛。身热骨痛而为浸淫。收气不行，长气独明，雨水霜寒，上应辰星。上临<br>少阴少阳，火燔焫，水泉涸，物焦槁，病反谵妄狂越，咳喘息鸣，下甚血溢泄<br>不已，太渊绝者死不治，上应荧惑星。<br>岁土太过，雨湿流行，肾水受邪。民病腹痛，清厥意不乐，体重烦冤，上应<br>镇星。甚则肌肉痿，足痿不收，行善瘈，脚下痛，饮发中满食减，四支不举。变<br>生得位，藏气伏，化气独治之，泉涌河衍，涸泽生鱼，风雨大至，土崩溃，鳞见<br>于陆，病腹满溏泄肠鸣，反下甚而太溪绝者死不治，上应岁星。<br>岁金太过，燥气流行，肝木受邪。民病两胁下少腹痛，目赤痛眦疡，耳无所<br>闻。肃杀而甚，则体重烦冤，胸痛引背，两胁满且痛引少腹，上应太白星。甚则<br>喘咳逆气，肩背痛，尻阴股膝髀腨胻足皆病，上应荧惑星。收气峻，生气下，<br>草木敛，苍干雕陨，病反暴痛，胠胁不可反侧，咳逆甚而血溢，太冲绝者死不<br>治，上应太白星。<br>岁水太过，寒气流行，邪害心火。民病身热烦心躁悸，阴厥上下中寒，谵妄<br>心痛，寒气早至，上应辰星。甚则腹大胫肿，喘咳，寝汗出憎风，大雨至，埃雾<br>朦郁，上应镇星。上临太阳，雨冰雪霜不时降，湿气变物，病反腹满肠鸣，溏泄<br>食不化，渴而妄冒，神门绝者死不治，上应荧惑、辰星。<br>帝曰：善。其不及何如？岐伯曰：悉乎哉问也！岁木不及，燥乃大行，生气<br>失应，草木晚荣，肃杀而甚，则刚木辟著，柔萎苍干，上应太白星，民病中清，<br>胠胁痛，少腹痛，肠鸣溏泄，凉雨时至，上应太白星，其谷苍。上临阳明，生<br>气失政，草木再荣，化气乃急，上应太白、镇星，其主苍早。复则炎暑流火，湿<br>性燥，柔脆草木焦槁，下体再生，华实齐化，病寒热疮疡疒非胗痈痤，上应荧惑、<br>太白，其谷白坚。白露早降，收杀气行，寒雨害物，虫食甘黄，脾土受邪，赤气<br>后化，心气晚治，上胜肺金，白气乃屈，其谷不成，咳而鼽，上应荧惑、太白星。<br>岁火不及，寒乃大行，长政不用，物荣而下，凝惨而甚，则阳气不化，乃折<br>荣美，上应辰星，民病胸中痛，胁支满，两胁痛，膺背肩胛间及两臂内痛，郁冒<br>朦昧，心痛暴喑，胸腹大，胁下与腰背相引而痛，甚则屈不能伸，髋髀如别，上<br>应荧惑、辰星，其谷丹。复则埃郁，大雨且至，黑气乃辱，病鹜溏腹满，食饮不<br>下，寒中肠鸣，泄注腹痛，暴挛痿痹，足不任身，上应镇星、辰星，玄谷不成。<br>岁土不及，风乃大行，化气不令，草木茂荣，飘扬而甚，秀而不实，上应岁<br>星，民病飧泄霍乱，体重腹痛，筋骨繇复，肌肉<imgheight=32width=32border=0src=/bzk/Z102.bmp>酸，善怒，藏气举事，蛰虫早<br>附，咸病寒中，上应岁星、镇星，其谷黅。复则收政严峻，名木苍雕，胸胁<br>暴痛，下引少腹，善大息，虫食甘黄，气客于脾，黅谷乃减，民食少失味，<br>苍谷乃损，上应太白、岁星。上临厥阴，流水不冰，蛰虫来见，藏气不用，白乃<br>不复，上应岁星，民乃康。<br>岁金不及，炎火乃行，生气乃用，长气专胜，庶物以茂，燥烁以行，上应荧<br>惑星，民病肩背瞀重鼽嚏，血便注下，收气乃后，上应太白星，其谷坚芒。复则<br>寒雨暴至，乃零冰雹霜雪杀物，阴厥且格，阳反上行，头脑户痛，延及囟顶发热，<br>上应辰星，丹谷不成，民病口疮，甚则心痛。<br>岁水不及，湿乃大行，长气反用，其化乃速，暑雨数至，上应镇星，民病腹<br>满身重，濡泄寒疡流水，腰股痛发，<月国>腨股膝不便，烦冤足痿清厥，脚下痛，<br>甚则跗肿，藏气不政，肾气不衡，上应辰星，其谷秬。上临太阴，则大寒数举，<br>蛰虫早藏，地积坚冰，阳光不治，民病寒疾于下，甚则腹满浮肿，上应镇星，其<br>主黅谷。复则大风暴发，草偃木零，生长不鲜，面色时变，筋骨并辟，肉<imgheight=32width=32border=0src=/bzk/Z102.bmp><br>瘛，目视<imgheight=32width=32border=0src=/bzk/Z136.bmp>々，物疏璺，肌肉胗发，气并鬲中，痛于心腹，黄气乃损，其谷不<br>登，上应岁星。<br>帝曰：善。愿闻其时也。岐伯曰：悉哉问也！木不及，春有鸣条律畅之化，<br>则秋有雾露清凉之政，春有惨凄残贼之胜，则夏有炎暑燔烁之复，其眚东，其藏<br>肝，其病内舍胠胁，外在关节。<br>火不及，夏有炳明光显之化，则冬有严肃霜寒之政，夏有惨凄凝冽之胜，则<br>不时有埃昏大雨之复，其眚南，其藏心，其病内舍膺胁，外在经络。<br>土不及，四维有埃云润泽之化，则春有鸣条鼓拆之政，四维发振拉飘腾之变，<br>则秋有肃杀霖霪之复，其眚四维，其藏脾，其病内舍心腹，外在肌肉四支。<br>金不及，夏有光显郁蒸之令，则冬有严凝整肃之应，夏有炎烁燔燎之变，则<br>秋有冰雹霜雪之复，其眚西，其藏肺，其病内舍膺胁肩背，外在皮毛。<br>水不及，四维有湍润埃云之化，则不时有和风生发之应，四维发埃昏骤注之<br>变，则不时有飘荡振拉之复，其眚北，其藏肾，其病内舍腰脊骨髓，外在溪谷踹<br>膝。夫五运之政，犹权衡也，高者抑之，下者举之，化者应之，变者复之，此生<br>长化成收藏之理，气之常也，失常则天地四塞矣。故曰：天地之动静，神明为之<br>纪，阴阳之往复，寒暑彰其兆。此之谓也。<br>帝曰：夫子之言五气之变，四时之应，可谓悉矣。夫气之动乱，触遇而作，<br>发无常会，卒然灾合，何以期之？岐伯曰：夫气之动变，固不常在，而德化政令<br>灾变，不同其候也。帝曰：何谓也？岐伯曰：东方生风，风生木，其德敷和，其<br>化生荣，其政舒启，其令风，其变振发，其灾散落。南方生热，热生火，其德彰<br>显，其化蕃茂，其政明曜，其令热，其变销烁，其灾燔焫。中央生湿，湿生土，<br>其德溽蒸，其化丰备，其政安静，其令湿，其变骤注，其灾霖溃。西方生燥，燥<br>生金，其德清洁，其化紧敛，其政劲切，其令燥，其变肃杀，其灾苍陨。北方生<br>寒，寒生水，其德凄沧，其化清谧，其政凝肃，其令寒，其变凓冽，其灾冰雪<br>霜雹。是以察其动也，有德有化，有政有令，有变有灾，而物由之，而人应之也。<br>帝曰：夫子之言岁候，其不及太过，而上应五星。今夫德化政令，灾眚变易，<br>非常而有也，卒然而动，其亦为之变乎？岐伯曰：承天而行之，故无妄动，无不<br>应也。卒然而动者，气之交变也，其不应焉。故曰：应常不应卒。此之谓也。<br>帝曰：其应奈何？岐伯曰：各从其气化也。帝曰：其行之徐疾逆顺何如？岐<br>伯曰：以道留久，逆守而小，是谓省下。以道而去，去而速来，曲而过之，是谓<br>省遗过也。久留而环，或离或附，是谓议灾与其德也。应近则小，应远则大。芒<br>而大倍常之一，其化甚；大常之二，其眚即发也。小常之一，其化减；小常之二，<br>是谓临视，省下之过与其德也。德者福之，过者伐之。是以象之见也，高而远则<br>小，下而近则大，故大则喜怒迩，小则祸福远。岁运太过，则运星北越，运气相<br>得，则各行以道。故岁运太过，畏星失色而兼其母，不及，则色兼其所不胜。肖<br>者瞿瞿，莫知其妙，闵闵之当，孰者为良，妄行无征，示畏侯王。帝曰：其灾应<br>何如？岐伯曰：亦各从其化也。故时至有盛衰，凌犯有逆顺，留守有多少，形见<br>有善恶，宿属有胜负，征应有吉凶矣。帝曰：其善恶何谓也？岐伯曰：有喜有怒，<br>有忧有丧，有泽有燥，此象之常也，必谨察之。帝曰：六者高下异乎？岐伯曰：<br>象见高下，其应一也，故人亦应之。<br>帝曰：善。其德化政令之动静损益皆何如？岐伯曰：夫德化政令灾变，不能<br>相加也。胜复盛衰，不能相多也。往来小大，不能相过也。用之升降，不能相无<br>也。各从其动而复之耳。帝曰：其病生何如？岐伯曰：德化者气之祥，政令者气<br>之章，变易者复之纪，灾眚者伤之始，气相胜者和，不相胜者病，重感于邪则甚<br>也。帝曰：善。所谓精光之论，大圣之业，宣明大道，通于无穷，究于无极也。<br>余闻之，善言天者，必应于人，善言古者，必验于今，善言气者，必彰于物，善<br>言应者，同天地之化，善言化、言变者，通神明之理，非夫子孰能言至道欤！乃<br>择良兆而藏之灵室，每旦读之，命曰《气交变》，非斋戒不敢发，慎传也。<br>○五常政大论篇第七十<br>黄帝问曰：太虚寥廓，五运回薄，衰盛不同，损益相从，愿闻平气何如而名？<br>何如而纪也？岐伯对曰：昭乎哉问也！木曰敷和，火曰升明，土曰备化，金曰审<br>平，水曰静顺。<br>帝曰：其不及奈何？岐伯曰：木曰委和，火曰伏明，土曰卑监，金曰从革，<br>水曰涸流。<br>帝曰：太过何谓？岐伯曰：木曰发生，火曰赫曦，土曰敦阜，金曰坚成，水<br>曰流衍。<br>帝曰：三气之纪，愿闻其候。岐伯曰：悉乎哉问也！敷和之纪，木德周行，<br>阳舒阴布，五化宣平。其气端，其性随，其用曲直，其化生荣，其类草木，其政<br>发散，其候温和，其令风，其藏肝，肝其畏清，其主目，其谷麻，其果李，其实<br>核，其应春，其虫毛，其畜犬，其色苍，其养筋，其病里急支满，其味酸，其音<br>角，其物中坚，其数八。<br>升明之纪，正阳而治，德施周普，五化均衡。其气高，其性速，其用燔灼，<br>其化蕃茂，其类火，其政明曜，其候炎暑，其令热，其藏心，心其畏寒，其主舌，<br>其谷麦，其果杏，其实络，其应夏，其虫羽，其畜马，其色赤，其养血，其病<imgheight=32width=32border=0src=/bzk/Z102.bmp><br>瘛，其味苦，其音徵，其物脉，其数七。<br>备化之纪，气协天休，德流四政，五化齐修。其气平，其性顺，其用高下，<br>其化丰满，其类土，其政安静，其候溽蒸，其令湿，其藏脾，脾其畏风，其主口，<br>其谷稷，其果枣，其实肉，其应长夏，其虫倮，其畜牛，其色黄，其养肉，其病<br>否，其味甘，其音宫，其物肤，其数五。<br>审平之纪，收而不争，杀而无犯，五化宣明。其气洁，其性刚，其用散落，<br>其化坚敛，其类金，其政劲肃，其候清切，其令燥，其藏肺，肺其畏热，其主鼻，<br>其谷稻，其果桃，其实壳，其应秋，其虫介，其畜鸡，其色白，其养皮毛，其病<br>咳，其味辛，其音商，其物外坚，其数九。<br>静顺之纪，藏而勿害，治而善下，五化咸整。其气明，其性下，其用沃衍，<br>其化凝坚，其类水，其政流演，其候凝肃，其令寒，其藏肾，肾其畏湿，其主二<br>阴，其谷豆，其果栗，其实濡，其应冬，其虫鳞，其畜彘，其色黑，其养骨髓，<br>其病厥，其味咸，其音羽，其物濡，其数六。故生而勿杀，长而勿罚，化而勿制，<br>收而勿害，藏而勿抑，是谓平气。<br>委和之纪，是谓胜生，生气不政，化气乃扬，长气自平，收令乃早，凉雨时<br>降，风云并兴，草木晚荣，苍干雕落，物秀而实，肤肉内充。其气敛，其用聚，<br>其动緛戾拘缓，其发惊骇，其藏肝，其果枣李，其实核壳，其谷稷稻，其味酸<br>辛，其色白苍，其畜犬鸡，其虫毛介，其主雾露凄沧，其声角商，其病摇动注恐，<br>从金化也，少角与判商同，上角与正角同，上商与正商同，其病支废痈肿疮疡，<br>其甘虫，邪伤肝也，上宫与正宫同，萧飋肃杀则炎赫沸腾，眚于三，所谓复<br>也，其主飞蠹蛆雉，乃为雷霆。<br>伏明之纪，是谓胜长，长气不宣，藏气反布，收气自政，化令乃衡，寒清数<br>举，暑令乃薄，承化物生，生而不长，成实而稚，遇化已老，阳气屈伏，蛰虫早<br>藏。其气郁，其用暴，其动彰伏变易，其发痛，其藏心，其果栗桃，其实络濡，<br>其谷豆稻，其味苦咸，其色玄丹，其畜马彘，其虫羽鳞，其主冰雪霜寒，其声徵<br>羽，其病昏惑悲忘，从水化也，少徵与少羽同，上商与正商同，邪伤心也，凝惨<br>凛冽则暴雨霖霪，眚于九，其主骤注雷霆震惊，沉霒淫雨。<br>卑监之纪，是谓减化，化气不令，生政独彰，长气整，雨乃愆，收气平，风<br>寒并兴，草木荣美，秀而不实，成而粃也。其气散，其用静定，其动疡涌分溃<br>痈肿，其发濡滞，其藏脾，其果李栗，其实濡核，其谷豆麻，其味酸甘，其色苍<br>黄，其畜牛犬，其虫倮毛，其主飘怒振发，其声宫角，其病留满否塞，从木化也，<br>少宫与少角同，上宫与正宫同，上角与正角同，其病飧泄，邪伤脾也，振拉飘扬<br>则苍干散落，其眚四维，其主败折虎狼，清气乃用，生政乃辱。<br>从革之纪，是谓折收，收气乃后，生气乃扬，长化合德，火政乃宣，庶类以<br>蕃。其气扬，其用躁切，其动铿禁瞀厥，其发咳喘，其藏肺，其果李杏，其实壳<br>络，其谷麻麦，其味苦辛，其色白丹，其畜鸡羊，其虫介羽，其主明曜炎烁，其<br>声商徵，其病嚏咳鼽衄，从火化也，少商与少徵同，上商与正商同，上角与正角<br>同，邪伤肺也，炎光赫烈则冰雪霜雹，眚于七，其主鳞伏彘鼠，岁气早至，乃生<br>大寒。<br>涸流之纪，是谓反阳，藏令不举，化气乃昌，长气宣布，蛰虫不藏，土润水<br>泉减，草木条茂，荣秀满盛。其气滞，其用渗泄，其动坚止，其发燥槁，其藏肾，<br>其果枣杏，其实濡肉，其谷黍稷，其味甘咸，其色黅玄，其畜彘牛，其虫鳞<br>倮，其主埃郁昏翳，其声羽宫，其病痿厥坚下，从土化也，少羽与少宫同，上宫<br>与正宫同，其病癃閟，邪伤肾也，埃昏骤雨则振拉摧拔，眚于一，其主毛显狐貉，<br>变化不藏。故乘危而行，不速而至，暴虐无德，灾反及之，微者复微，甚者复甚，<br>气之常也。<br>发生之纪，是谓启陈，土疏泄，苍气达，阳和布化，阴气乃随，生气淳化，<br>万物以荣。其化生，其气美，其政散，其令条舒，其动掉眩巅疾，其德鸣靡启坼，<br>其变振拉摧拔，其谷麻稻，其畜鸡犬，其果李桃，其色青黄白，其味酸甘辛，其<br>象春，其经足厥阴少阳，其藏肝脾，其虫毛介，其物中坚外坚，其病怒，太角与<br>上商同，上徵则其气逆，其病吐利，不务其德则收气复，秋气劲切，甚则肃杀，<br>清气大至，草木雕零，邪乃伤肝。<br>赫曦之纪，是谓蕃茂，阴气内化，阳气外荣，炎暑施化，物得以昌。其化长，<br>其气高，其政动，其令鸣显，其动炎灼妄扰，其德暄暑郁蒸，其变炎烈沸腾，其<br>谷麦豆，其畜羊彘，其果杏栗，其色赤白玄，其味苦辛咸，其象夏，其经手少阴<br>太阳，手厥阴少阳，其藏心肺，其虫羽鳞，其物脉濡，其病笑、疟、疮疡、血流、<br>狂妄、目赤，上羽与正徵同，其收齐，其病痓，上徵而收气后也，暴烈其政，<br>藏气乃复，时见凝惨，甚则雨水霜雹切寒，邪伤心也。<br>敦阜之纪，是谓广化，厚德清静，顺长以盈，至阴内实，物化充成，烟埃朦<br>郁，见于厚土，大雨时行，湿气乃用，燥政乃辟。其化圆，其气丰，其政静，其<br>令周备，其动濡积并稸，其德柔润重淖，其变震惊飘骤崩溃，其谷稷麻，其畜<br>牛犬，其果枣李，其色黅玄苍，其味甘咸酸，其象长夏，其经足太阴阳明，<br>其藏脾肾，其虫倮毛，其物肌核，其病腹满四支不举，大风迅至，邪伤脾也。<br>坚成之纪，是谓收引，天气洁，地气明，阳气随，阴治化，燥行其政，物以<br>司成，收气繁布，化洽不终。其化成，其气削，其政肃，其令锐争，其动暴折疡<br>疰，其德雾露萧飋，其变肃杀雕零，其谷稻黍，其畜鸡马，其果桃杏，其色<br>白青丹，其味辛酸苦，其象秋，其经手太阴阳明，其藏肺肝，其虫介羽，其物壳<br>络，其病喘喝胸凭仰息，上徵与正商同，其生齐，其病咳，政暴变则名木不荣，<br>柔脆焦首，长气斯救，大火流，炎烁且至，蔓将槁，邪伤肺也。<br>流衍之纪，是谓封藏，寒司物化，天地严凝，藏政以布，长令不扬。其化凛，<br>其气坚，其政谧，其令流注，其动漂泄沃涌，其德凝惨寒雰，其变冰雪霜雹，其<br>谷豆稷，其畜彘牛，其果栗枣，其色黑丹黅，其味咸苦甘，其象冬，其经足<br>少阴太阳，其藏肾心，其虫鳞倮，其物濡满，其病胀，上羽而长气不化也。政过<br>则化气大举，而埃昏气交，大雨时降，邪伤肾也。故曰：不恒其德，则所胜来复，<br>政恒其理，则所胜同化。此之谓也。<br>帝曰：天不足西北，左寒而右凉，地不满东南，右热而左温，其故何也？岐<br>伯曰：阴阳之气，高下之理，太少之异也。东南方，阳也，阳者其精降于下，故<br>右热而左温。西北方，阴也，阴者其精奉于上，故左寒而右凉。是以地有高下，<br>气有温凉，高者气寒，下者气热。故适寒凉者胀，之温热者疮，下之则胀已，汗<br>之则疮已，此凑理开闭之常，太少之异耳。<br>帝曰：其于寿夭何如？岐伯曰：阴精所奉其人寿，阳精所降其人夭。帝曰：<br>善。其病也，治之奈何？岐伯曰：西北之气散而寒之，东南之气收而温之，所谓<br>同病异治也。故曰：气寒气凉，治以寒凉，行水渍之。气温气热，治以温热，强<br>其内守。必同其气，可使平也，假者反之。<br>帝曰：善。一州之气，生化寿夭不同，其故何也？岐伯曰：高下之理，地势<br>使然也。崇高则阴气治之，污下则阳气治之，阳胜者先天，阴胜者后天，此地理<br>之常，生化之道也。帝曰：其有寿夭乎？岐伯曰：高者其气寿，下者其气夭，地<br>之小大异也，小者小异，大者大异。故治病者，必明天道地理，阴阳更胜，气之<br>先后，人之寿夭，生化之期，乃可以知人之形气矣。<br>帝曰：善。其岁有不病，而藏气不应不用者何也？岐伯曰：天气制之，气有<br>所从也。帝曰：愿卒闻之。岐伯曰：少阳司天，火气下临，肺气上从，白起金用，<br>草木眚，火见燔焫，革金且耗。大暑以行，咳嚏鼽衄鼻窒，曰疡，寒热胕肿。<br>风行于地，尘沙飞扬，心痛胃脘痛，厥逆鬲不通，其主暴速。<br>阳明司天，燥气下临，肝气上从，苍起木用而立，土乃眚，凄沧数至，木伐<br>草萎，胁痛目赤，掉振鼓栗，筋痿不能久立。暴热至，土乃暑，阳气郁发，小便<br>变，寒热如疟，甚则心痛，火行于稿，流水不冰，蛰虫乃见。<br>太阳司天，寒气下临，心气上从，而火且明，丹起金乃眚，寒清时举，胜则<br>水冰，火气高明，心热烦，嗌干善渴，鼽嚏，喜悲数欠，热气妄行，寒乃复，霜<br>不时降，善忘，甚则心痛。土乃润，水丰衍，寒客至，沉阴化，湿气变物，水饮<br>内稸，中满不食，皮<imgheight=32width=32border=0src=/bzk/C157.bmp>肉苛，筋脉不利，甚则胕肿身后痈。<br>厥阴司天，风气下临，脾气上从，而土且隆，黄起水乃眚，土用革，体重肌<br>肉萎，食减口爽，风行太虚，云物摇动，目转耳鸣。火纵其暴，地乃暑，大热消<br>烁，赤沃下，蛰虫数见，流水不冰，其发机速。<br>少阴司天，热气下临，肺气上从，白起金用，草木眚，喘呕寒热，嚏鼽衄鼻<br>窒，大暑流行，甚则疮疡燔灼，金烁石流，地乃燥清，凄沧数至，胁痛善太息，<br>肃杀行，草木变。<br>太阴司天，湿气下临，肾气上从，黑起水变，埃冒云雨，胸中不利，阴痿气<br>大衰而不起不用。当其时反腰脽痛，动转不便也，厥逆。地乃藏阴，大寒且至，<br>蛰虫早附，心下否痛，地裂冰坚，少腹痛，时害于食，乘金则止水增，味乃咸，<br>行水减也。<br>帝曰：岁有胎孕不育，治之不全，何气使然？岐伯曰：六气五类，有相胜制<br>也，同者盛之，异者衰之，此天地之道，生化之常也。故厥阴司天，毛虫静，羽<br>虫育，介虫不成；在泉，毛虫育，倮虫耗，羽虫不育。少阴司天，羽虫静，介虫<br>育，毛虫不成；在泉，羽虫育，介虫耗不育。太阴司天，倮虫静，鳞虫育，羽虫<br>不成；在泉，倮虫育，鳞虫不成。少阳司天，羽虫静，毛虫育，倮虫不成；在泉，<br>羽虫育，介虫耗，毛虫不育。阳明司天，介虫静，羽虫育，介虫不成；在泉，介<br>虫育，毛虫耗，羽虫不成。太阳司天，鳞虫静，倮虫育；在泉，鳞虫耗，倮虫不<br>育。<br>诸乘所不成之运，则甚也。故气主有所制，岁立有所生，地气制己胜，天气<br>制胜己，天制色，地制形，五类衰盛，各随其气之所宜也。故有胎孕不育，治之<br>不全，此气之常也，所谓中根也。根于外者亦五，故生化之别，有五气、五味、<br>五色、五类、五宜也。帝曰：何谓也？岐伯曰：根于中者，命曰神机，神去则机<br>息。根于外者，命曰气立，气止则化绝。故各有制，各有胜，各有生，各有成。<br>故曰：不知年之所加，气之同异，不足以言生化。此之谓也。<br>帝曰：气始而生化，气散而有形，气布而蕃育，气终而象变，其致一也。然<br>而五味所资，生化有薄厚，成熟有少多，终始不同，其故何也？岐伯曰：地气制<br>之也，非天不生，地不长也。帝曰：愿闻其道，岐伯曰：寒热燥湿，不同其化也。<br>故少阳在泉，寒毒不生，其味辛，其治苦酸，其谷苍丹。阳明在泉，湿毒不生，<br>其味酸，其气湿，其治辛苦甘，其谷丹素。太阳在泉，热毒不生，其味苦，其治<br>淡咸，其谷黅秬。厥阴在泉，清毒不生，其味甘，其治酸苦，其谷苍赤，其<br>气专，其味正。少阴在泉，寒毒不生，其味辛，其治辛苦甘，其谷白丹。太阴在<br>泉，燥毒不生，其味咸，其气热，其治甘咸，其谷黅秬。化淳则咸守，气专<br>则辛化而俱治。<br>故曰：补上下者从之，治上下者逆之，以所在寒热盛衰而调之。故曰：上取<br>下取，内取外取，以求其过。能毒者以厚药，不胜毒者以薄药。此之谓也。气反<br>者，病在上，取之下；病在下，取之上；病在中，傍取之。治热以寒，温而行之；<br>治寒以热，凉而行之；治温以清，冷而行之；治清以温，热而行之。故消之削之，<br>吐之下之，补之泻之，久新同法。<br>帝曰：病在中而不实不坚，且聚且散，奈何？岐伯曰：悉乎哉问也！无积者<br>求其藏，虚则补之，药以祛之，食以随之，行水渍之，和其中外，可使毕已。帝<br>曰：有毒无毒，服有约乎？岐伯曰：病有久新，方有大小，有毒无毒，固宜常制<br>矣。大毒治病，十去其六，常毒治病，十去其七，小毒治病，十去其八，无毒治<br>病，十去其九，谷肉果菜，食养尽之，无使过之，伤其正也。不尽，行复如法，<br>必先岁气，无伐天和，无盛盛，无虚虚，而遗人夭殃，无致邪，无失正，绝人长<br>命。<br>帝曰：其久病者，有气从不康，病去而瘠，奈何？岐伯曰：昭乎哉圣人之问<br>也！化不可代，时不可违。夫经络以通，血气以从，复其不足，与众齐同，养之<br>和之，静以待时，谨守其气，无使倾移，其形乃彰，生气以长，命曰圣王。故大<br>要曰：无代化，无违时，必养必和，待其来复。此之谓也。帝曰：善。<br><hr>
