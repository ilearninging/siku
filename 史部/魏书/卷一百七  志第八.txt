<h4>《史部·魏书·卷一百七  志第八》<b class="x">作者：魏收</b></h4>
<br>◎律历三上<br>大圣通天地之至理，极生民之能事，体妙系於神机，作范留于器象。然则制<br>物成法，故冥赜可寻；推变有因，而化生以验。昔黄帝采竹昆仑之阴，听凤岐阳<br>之下，断自然之物，写自然之音。昔既协矣，黄钟以立；数既生矣，气亦征之。<br>于是乎备数、和声、审度、嘉量、权衡之用，皆出于兹矣。三古所共行，百王不<br>能易。汉孝武置协律之官，元帝时京房明六十律，事为密矣。王莽世，征天下通<br>钟律之士，刘歆总而条奏之，最为该博，故班固取以为志。后汉待诏严崇颇为知<br>律，至其子宣不传，遂罢。魏世杜夔亦以通乐制律，晋中书监荀勖持夔律校练八<br>音，以谓后汉至魏尺长古尺四分有余。又得古玉律，勖新律命之，谓其应合，遂<br>改晋调，而散骑侍郎阮咸讥其声高。永嘉以后，中原丧乱，考正钟律，所未闻焉。<br>其存於夷裔，声器而已。<br>魏氏平诸僣伪，颇获古乐。高祖虑其永爽，太和中诏中书监高闾修正音律，<br>久未能定。闾出为相州刺史，十八年，闾表曰：“《书》称‘同律度量衡’，《<br>论语》‘谨权量，审法度’。此四者乃是王者之要务，生民之所由。四者何先？<br>以律为首。岂不以取法之始，求天地之气故也。孔子曰‘移风易俗，莫尚于乐。’<br>然则乐之所感，其致远矣。今调音制乐，非律无以克和，然则律者乐之本也。臣<br>前被敕理乐，与皇宗博士孙惠蔚、大乐祭酒公孙崇等考《周官》、《国语》及《<br>后汉律历志》，案京房法作准以定律，吹律以调丝，案律寸以孔竹，八音之别，<br>事以粗举。书既三奏，备在前文。臣年垂七十，日就衰颓，恐一朝先犬马，竟无<br>丝发之益，使律法长绝，遗恨没世，是以慺慺惓惓不敢忘怠。近在邺见崇，臣先<br>以其聪敏精勤，有挈瓶之智，虽非经国之才，颇长推考之术，故臣举以教乐，令<br>依臣先共所论乐事，自作《钟磬志议》二卷，器数为备，可谓世不乏贤。今崇徒<br>教乐童书学而已，不恭乐事，臣恐音律一旷，精赏实难，习业差怠。转乖本意。<br>今请使崇参知律吕钟磬之事，触类而长之，成益必深。求持臣先所奏三表勘《后<br>汉律历志》，陛下亲览，以求厥衷，俱然易了。又著作郎韩显宗博闻强识，颇有<br>史才，粗解音律，亦求今时往参知。臣虽在外官，窃慕古人举善之义，愚意所及，<br>不能自己，虽则越分，志在补益，愿不以言废人。”诏许之。<br>景明四年，并州获古铜权，诏付崇以为钟律之准，永平中，崇更造新尺，以<br>一黍之长，累为寸法。寻太常卿刘芳受诏修乐，以秬黍中者一黍之广即为一分，<br>而中尉元匡以一黍之广度黍二缝，以取一分。三家纷竞，久不能决。太和十九年，<br>高祖诏，以一黍之广，用成分体，九十黍之长，以定铜尺。有司奏从前诏，而芳<br>尺同高祖所制，故遂典修金石。迄武定末，未有谙律者。<br>历者数之用，探灵测化，穷微极幽之术也。所以上齐七政，下授万方。自轩<br>辕以还，迄于三代，推元革统，厥事不一也。秦世汉兴，历同《颛顼》，百有余<br>年，始行《三统》。后汉孝章世改从《四分》，光和中易以《乾象》，魏文时用<br>韩翊所定，至明帝行杨伟《景初》，终晋朝，无所改作。司天测象，今古共情，<br>启端归余，为法不等，协日正时，俱有得失。太祖天兴初，命太史令晁崇修浑仪<br>以观星象，仍用《景初历》。岁年积久，颇以为疏。世祖平凉土，得赵<匪欠>所修<br>《玄始历》，后谓为密，以代《景初》。真君中，司徒崔浩为《五寅元历》，未<br>及施行，浩诛，遂寝。高祖太和中，诏秘书钟律郎上谷张明豫为太史令，修综历<br>事，未成，明豫物故。迁洛，仍岁南讨，而宫车晏驾。<br>世宗景明中，诏太乐令公孙崇、太乐令赵樊生等同共考验。正始四年冬，崇<br>表曰：“臣顷自太乐，详理金石，及在秘省，考步三光，稽览古今，祥其得失。<br>然四序迁流，五行变易，帝王相踵，必奉初元，改正朔，殊徽号、服色，观于时<br>变，以应天道。故《易》，汤武革命，治历明时。是以三五迭隆，历数各异。伏<br>惟皇魏绍天明命，家有率土，戎轩仍动，未遑历事，因前魏《景初历》，术数差<br>违，不协晷度。世祖应期，辑宁诸夏，乃命故司徒、东郡公崔浩错综其数。浩博<br>涉渊通，更修历术，兼著《五行论》。是时故司空、咸阳公高允该览群籍，赞明<br>五《纬》，并述洪范。然浩等考察未及周密，高宗践祚，乃用敦煌赵<匪欠>《甲寅》<br>之历，然其星度，稍为差远。臣辄鸠集异同，研其损益，更造新历。以甲寅为元，<br>考其盈缩，晷象周密，又从约省。起自景明，因名《景明历》。然天道盈虚，岂<br>曰必协，要须参候是非，乃可施用。太史令辛宝贵职司玄象，颇闲秘数；秘书监<br>郑道昭才学优赡，识览该密；长兼国子博士高僧裕乃故司空允之孙，世综文业；<br>尚书祠部郎中宗景博涉经史；前兼尚书郎中崔彬微晓法术：请此数人在秘省参候。<br>而伺察晷度，要在冬夏二至前后各五日，然后乃可取验。臣区区之诚，冀效万分<br>之一。”诏曰：“测度晷象，考步宜审，可令太常卿芳率太学、四门博士等依所<br>启者，悉集详察。”<br>延昌四年冬，侍中、国子祭酒领著作郎崔光表曰：“《易》称‘君子以治历<br>明时’；书云‘历象日月星辰’，‘乃同律度量衡’；孔子陈后王之法，曰‘谨<br>权量，审法度’；《春秋》举‘先王之正时也，履端于始’，又言‘天子有日官’。<br>是以昔在轩辕，容成作历；逮乎帝唐，羲和察影，皆所以审农时而重民事也。太<br>和十一年，臣自博士迁著作，忝司载述，时旧钟律郎张明豫推步历法，治己丑元，<br>草创未备。及迁中京，转为太史令，未几丧亡，所造致废。臣中修史，景明初奏<br>求奉车都尉、领太史令赵樊生，著作佐郎张洪，给事中、领太乐令公孙崇等造历，<br>功未及讫，而樊生又丧，洪出除泾州长史，唯崇独专其任。暨永平初，云已略举。<br>时洪府解停京，又奏令重修前事，更取太史令赵胜、太庙令庞灵扶、明豫子龙祥<br>共集秘书，与崇等详验，推建密历，然天道幽远，测步理深，候观迁延，岁月滋<br>久，而崇及胜前后并丧。洪所造历为甲午、甲戌二元，又除豫州司马。灵扶亦除<br>蒲阴令。洪至豫州，续造甲子、己亥二元。唯龙祥在京。独修前事，以皇魏运水<br>德，为甲子元，兼校书郎李业兴本虽不预，亦和造历，为戊子元。三家之术并未<br>申用。故贞静处士李谥私立历法，言合纪次，求就其兄玚追取，与洪等所造，递<br>相参考，以知精粗。臣以仰测晷度，实难审正，又求更取诸能算术兼解经义者前<br>司徒司马高绰、驸马都尉卢道虔、前冀州镇东长史祖莹、前并州秀才王延业、谒<br>者仆射常景等日集秘书，与史官同检疏密；并朝贵十五日一临，推验得失，择其<br>善者奏闻施用。限至岁终。但世代推移，轨宪时改，上元今古，考准或异，故三<br>代课步，始卒各别。臣职预其事，而朽惰已甚，既谢运筹之能，弥愧意算之艺，<br>由是多历年世，兹业弗成，公私负责，俯仰惭<月面>。”灵太后令曰：“可如所请。”<br>延昌四年冬，太傅、清河王怿，司空、尚书令、任城王澄，散骑常侍、尚书<br>仆射元晖，侍中、领军、江阳王继奏：“天道至远，非人情可量；历数幽微，岂<br>以意辄度。而议者纷纭，竞起端绪，争指虚远，难可求衷，自非建标准影，无以<br>验其真伪。顷永平中虽有考察之利，而不累岁穷究，遂不知影之至否，差失少多。<br>臣等参详，谓宜今年至日，更立表木，明伺晷度，三载之中，足知当否。令是非<br>有归，争者息竞，然后采其长者，更议所从。”<br>神龟初，光复表曰：“《春秋》载‘天子有日官，诸侯有日御’，又曰‘履<br>端于始’，‘归余于终’，皆所以推二气，考五运，成六位，定七曜，审八卦，<br>立三才，正四序，以授百官于朝，万民于野。阴阳刚柔，仁义之道，冈不毕备。<br>由是先代重之，垂于典籍。及史迁、班固、司马彪著立《书志》，所论备矣。谨<br>案历之作也，始自黄帝，辛卯为元，迄于大魏，甲寅纪首，十有余代，历祀数千，<br>轨宪不等，远近殊术。其消息盈虚，觇步疏密，莫得而识焉。延昌四年冬，中坚<br>将军、屯骑校尉张洪，故太史令张明豫息荡寇将军龙祥，校书郎李业兴等三家并<br>上新历，各求申用。臣学缺章程，艺谢筹运，而窃职观阁，谬忝厥司，奏请广访<br>诸儒，更取通数兼通经义者及太史，并集秘书，与史官同验疏密，并请宰辅群官<br>临检得失，至于岁终，密者施用。奉诏听可。时太傅、太尉公、清河王臣怿等以<br>天道至远，非卒可量，请立表候影，期之三载，乃采其长者，更议所从。又蒙敕<br>许。于是洪等与前镇东府长史祖莹等研穷其事，尔来三年，再历寒暑，积勤构思，<br>大功获成。谨案洪等三人前上之历，并驸马都尉卢道虔、前太极采材军主卫洪显、<br>殄寇将军太史令胡荣及雍州沙门统道融、司州河南人樊仲遵、定州钜鹿人张僧豫<br>所上，总合九家，共成一历，元起壬子，律始黄钟，考古合今，谓为最密。昔汉<br>武帝元封中治历，改年为太初，即名《太初历》；魏文帝景初中治历，即名《景<br>初历》。伏惟陛下道唯先天，功邈稽古，休符告征，灵蔡炳瑞。壬子北方，水之<br>正位；龟为水畜，实符魏德；修母子应，义当《麟趾》。请定名为《神龟历》。<br>今封以上呈，乞付有司重加考议。事可施用，并藏秘府，附于典志。”肃宗以历<br>就，大赦改元，因名《正光历》，班于天下。其九家共修，以龙祥、业兴为主。<br>壬子元以来，至鲁隐公元年岁在己未，积十六万六千五百七，算外；入甲寅<br>纪来，至隐公元年己未，积四万五千三百七，算外。<br>壬子元以来，至今大魏正光三年岁在壬寅，积十六万七千七百五十，算外；<br>壬子岁入甲申纪寅以来，至今孝昌二年岁在丙午，积四万六千五百五十四，算外。<br>从壬子元以来，至今大魏孝昌三年岁次丁未，积十六万七千七百五十六，算上；<br>壬子岁入甲申纪以来，至今大魏孝昌三年岁次丁未，积四万六千五百五十六，算<br>上。<br>章岁，五百五。（古十九年七闰，闰余尽为章。积至多年，月尽之日，月见<br>东方，日蚀先晦，辄复变历，以同天象。二百年多一日，三百年多一日半，晦朔<br>失。故先儒及纬文皆言“三百年斗历改宪”。候天减闰，五百五年减闰余一，九<br>千五百九十五年减一闰月，则从僖公五年至今，日蚀不失晦与二日，合朔者多。<br>闰余成月，余尽为章。）<br>章闰，一百八十六。（五百五年闰月之数，其中减旧十九分之一。）<br>章月，六千二百四十六。（五百五年所有月之数并闰月。）<br>部法，六千六十。（十二章为一部，至此年小余成日，为度法。）<br>斗分，一千四百七十七。（四分度法得一千五百一十五，为古法。今减三十<br>八者，从僖公五年以来减七日有奇，谓为最近。一百一十三岁减（阙）日，减之<br>太深，是以三十余年改徙四子也。）<br>纪法，六万六百。（十部成纪，大余十也。）<br>统法，十二万一千二百。（二纪成统，大余二十。）<br>元法，三十六万三千六百。（三统成元，大余尽。）<br>日法，七万四千九百五十二。（十二乘章月为日法。章月，一年之闰分。）<br>周天分，二百二十一万三千三百七十七。（以度法通三百六十五度，内斗分。）<br>气法，二十四。（岁中十三，一年一十二次。次有初中，分为二十四。）<br>经月，大余二十九，小余三万九千七百六十九。（日法除周天分得之。日法<br>者一部之月数，周天分者部之日数。以部月除蔀日，得一月二十九及余，日周天<br>分即为月通。）<br>会数，百七十三，余二万三千二百八。（五月二十三分月之二十为一会。以<br>二十三乘五月，内二十，得一百三十五，以乘周天分。以二十三乘日法除之，得<br>一百七十三及余。）<br>会通，一千二百九十八万九千九百四。（以日法乘会数，内会余。）<br>周日，二十七，余四万一千五百六十二。（以月一日行除周天，得二十七日<br>及余。）<br>通周，二百六万五千二百六十六。（日法乘周日二十七，内周余。）<br>小周，六千七百五十一。（月一日行十三度，乘章岁，内章闰也。）<br>月周，八万一千一十二。（以十二乘小周即得，与度同。）<br>推月朔术第一<br>推积月术曰：置入纪年，算外，以章月乘之，如章岁为积月，不尽为闰余。<br>闰余满三百一十九以上，其岁有闰。<br>推朔积日术曰：以通数乘积月，为朔积分，分满日法为积日，不尽为小余。<br>六旬去积日，不尽为大余。命以纪，算外，则所求年天正十一月朔日。<br>推上下弦望术曰：加朔大余七、小余二万八千六百八十、小分一，小分满四，<br>从小余；小余满日法，从大余一；大余满六十，去之，即上弦日。又加，得望；<br>又加，得下弘；又加，得后月朔。<br>推二十四气术第二<br>推二十四气术曰：置入纪年以来，算外，以余数乘之为实。以部法除之，所<br>得为积没，不尽为小余。以六旬去积没，不尽为大余。命以纪，算外，所求年天<br>正十一月冬至日。求次气，加大余十五、小余一千三百二十四、小分一，小分满<br>气法二十四，从小余一；小余满部法，从大余一；大余满六十，去之，命如上，<br>即次气日。<br>推闰术曰：以闰余减章岁五百五，余以岁中十二乘之。满章闰一百八十六，<br>得一月；余半法已上，亦得一月。数从天正十一月起，算外，闰月月也。闰有进<br>退，以无中气为正。<br>冬至十一月中小寒十二月节大寒十二月中<br>立春正月节<br>雨水正月中惊蛰二月节春分二月中清明三<br>月节<br>谷雨三月中立夏四月节小满四月中芒种五<br>月节<br>夏至五月中小暑六月节大暑六月中立秋七<br>月节<br>处暑七月中白露八月节秋分八月中寒露九<br>月节<br>霜降九月中立冬十月节小雪十月中大雪十<br>一月节<br>推合又交会月蚀去交度术曰：“置入纪朔积分，朔以交会差分并之，（今用<br>甲申纪，差分七百四十一万八千七百八十四也。）以会通去之，所得为积交，余<br>不尽者，以日法除之，所得为度余，即所求年天正十一月朔却去交度及余。<br>求次月去交度术曰：加度二十九日、度余三万九千七百六十九，除如上，则<br>次月去交度及分。<br>求望去交度术曰：加度十四日、度余五万七千三百六十半，度余满日法从度，<br>满会数去之，亦除其余；余若不足减者，减度一，加会虚，则望去交度及分。朔<br>望去交度分如朔望合数十四度、度余五万七千三百六十半已下，入交限数一百五<br>十八度、度余四万七百九十九半以上者，朔则交会，望则月蚀。<br>甲子纪（合朔月在日月如合璧，交中。）<br>甲戌纪（合朔月在日道里。）交会差四十九度度余三万六千七<br>百四十四<br>甲申纪（合朔月在日道里。）交会差九十八度度余七万三千四<br>百八十八<br>甲午纪（合朔月在日道里。）交会差一百四十八度度余三万五千二<br>百二十八<br>甲辰纪（合朔月在日道里。）交会差二十四度度余四万八千八<br>百一十六<br>甲寅纪（合朔月在日道里。）交会差七十四度度余一万六百八<br>求交道所在月：以十一月朔却去交度及余，减会数及余，余若不足减者，减<br>一度，加入法，乃减之。乃以十一月朔小余加之，满日法，除去之，从日一，余<br>为日余。命起往年十一月，如历月大小除之，不满月者为入月，算外，交道日。<br>交在望前者，其月朔则交会，望则月蚀；交在望后者亦其月月蚀，后月朔则交会。<br>交正在望者，其月月蚀既，前后朔皆交会；交正在朔者，日蚀既，前后望皆月蚀。<br>求后交月及日：以会数及余加前入月日及余，余满日法，从日一，如历月大<br>小除之，命起前蚀月，得后交月及余。<br>推月在日道表里术曰：置入纪朔积分，又以纪交会差分加之，（今用甲申纪<br>交会差分七百四十一万八千七百八十四。）倍会通，去之。余不满会通者：纪首<br>里者，则天正十一月合朔，月在日道里；纪首表者，则月在表。若满会通者：纪<br>首表者，则月在里；纪首里者，则月在表。黄道南为表，北为里。其满会通者去<br>之，余如日法而一，即往年天正十一月朔却交度及余。以却去交度及余减会数及<br>会余，会余若不足减者，减一度，加日法乃减。余为前去度及余。又以十一月朔<br>小余加之，满日法从度一。命起十一月，如历月大小除之，不满月者为入月日及<br>余，算外，交道日。（若十一月朔月在日道里者，此交为出外，后交为入内；十<br>一月朔在表者，此交为入内，后交为出外。一出一入，常法也。）其交在朔后望<br>前者，朔，月在日道表里与十一月同，望则反矣。若交在望后朔前者，望与十一<br>月同，后月朔则异矣。（若先交会后月蚀者，朔，月在日道里；望，在表。朔在<br>表，则望在里。其先月蚀后交会者，望在表则朔在里也。）望在里则朔在表矣。<br>推交会起角术曰：其月在外道，先会后交者，亏从东南角起；先交后会者，<br>亏从西南角起。其月在内道，先会后交者，亏从西北角起；先交后会者，亏从西<br>北角起。合交中者，蚀之既。其月蚀在日之冲，起角亦如之。凡日月蚀，去交十<br>五为限，十以下是蚀也，十以上，亏蚀微少，光影相接而已。<br>推蚀分多少术曰：置入交限十五度，以朔望去交日数减之，余则蚀分。<br>推合朔入历迟疾盈缩第四<br>推合朔入历迟疾术曰：置入纪以来朔日积分，又以纪迟疾差分并之。（今用<br>甲申纪，迟疾差分一百八十二万九千七百九十二。）以通周如一为积周，不尽者<br>以日法约之，为日，不尽为日余。命日算外，即所求年天正十一月合朔入历日。<br>甲子纪迟疾差二十四日日余六万三千五百六十八<br>甲戌纪迟疾差二十四日日余四万二千二百五十六<br>甲申纪迟疾差二十四日日余二万九百四十四<br>甲午纪迟疾差二十三日日余十万四千五百八十四<br>甲辰纪迟疾差二十三日日余五万三千二百七十二<br>甲寅纪迟疾差二十三日日余三万一千九百六十<br>求次月入历日术曰：加一日、日余七万三千一百五十九，日余满日法从日，<br>日满二十七去之，亦除余如周日余；日余若不足，减一日，加周虚。日满二十七<br>而余不满周日日余者，为入历值，周日法满去之，为入历一日。<br>求望入历术曰：加十四日、日余五万七千三百六十半。又加，得后月历日。<br>月行迟疾度及分损益率盈缩并盈缩<br>积分<br>一日十四度（二百六十一）益六百八十盈初（分）<br>二日十四度（三百分）益六百一十九盈六百八十盈<br>积分七千五百五十<br>三日十四度（二百四十六分）益五百五十五盈一千二百九十九盈<br>积分一万四千四百二十二分<br>四日十四度（一百七十一分）益四百九十盈一千八百五十四盈<br>积分二万五百八十四<br>五日十四度（九十九分）益四百一十八盈二千三百四十四盈<br>积分二万六千二十四<br>六日十三度（四百七十一分）益二百八十五盈二千七百六十二盈<br>积分三万六百六十五<br>七日十三度（二百六十六分）益八十盈三千四十七盈<br>积分二万三千八百二<br>八日十三度（六十一分）损一百二十五盈三千一百二十七盈<br>积分三万四千七百一十七<br>九日十三度（四百三十九分）损二百五十二盈三千二盈<br>积分三万三千三百二十九<br>十日十二度（三百三十八分）损三百五十三盈二千七百五十盈<br>积分三万五百三十一<br>十一日十二度（二百三十七分）损四百五十四盈二千三百九十七盈<br>积分二万六千六百一十二<br>十二日十二度（一百三十六分）损五百五十五盈一千九百四十二盈<br>积分二万一千五百七十二<br>十三日十二度（三十五分）损六百五十六盈一千三百八十八盈<br>积分一万五千四百一十<br>十四日十一度（四百六十四分）损七百三十一盈七百三十二盈<br>积分八千一百二十七<br>十五日十二度（三十六分）益六百五十五缩初<br>十六日十二度（一百九分）益五百八十二缩六百五十五缩<br>积分七千一百七十二<br>十七日十二度（一百八十九分）益五百二缩一千二百三十七缩<br>积分一万三千七百三十四<br>十八日十二度（二百九十分）益四百一缩一千七百三十七缩<br>积分一万九千三百七<br>十九日十二度（三百九十二分）益二百九十九缩二千一百四十缩<br>积分二万三千七百五十九<br>二十日十二度（四百九十六分）益一百九十五缩二千四百三十九缩<br>积分二万七千七十九<br>二十一日十三度（一百一十八分）益六十八缩二千六百三十四缩<br>积分二万九千二百四十四<br>二十二日十三度（二百三十三分）损五十七缩二千七百二缩<br>积分二万九千九百九十九<br>二十三日十三度（三百八十八分）损二百二缩二千六百四十五缩<br>积分二万九千三百六十六<br>二十四日十四度（二十九分）损三百四十八缩二千四百四十三缩<br>积分二万七千一百二十三<br>二十五日十四度（一百七十四分）损四百九十三缩二千九十五缩<br>积分二万三千二百五十九<br>二十六日十四度（三百八十七分）损六百六缩一千六百二缩<br>积分一万七千七百八十六<br>二十七日十四度（三百一十一分）损六百三十一缩九百九十六缩<br>积分一万一千五十八<br>周日十四度（三百三十九）损六百五十（小分缩三百六十五）缩<br>积分四百五十二。<br>分小分九千六百八十四分九千六百八十四分。推合朔交会月蚀<br>定大小余术曰：以入历日余乘所入历下损益率，以小周六千七百五十一除之，所<br>得以损益盈缩积分，为定积分。值盈者，以减本朔望小余；值缩者，加之。加之<br>满日法者，交会加时在后日。减之，不足减者，减上一日，加下日法乃减之，交<br>会加时在前日。月蚀者，随定大小余为定日加时。111111<br>推加时术曰：以时法六千二百四十六除定小余，所得命以子起，算外。朔望<br>加时有余不尽者，四之，加法得一为少，二为半，三为太半。又有余者，三之，<br>如法得一为强，半法以上排成之，不满半法弃之。以强并少为少强，并半为半强，<br>并太为太强，得二强者为少弱，以定之并少为半强，以之并半为太弱。以之并太<br>为一弱，随所在辰命之，则其强弱。日之冲为破，月常大破下蚀。<br>入历值惆日者术曰：以周日日余乘损率，以周日度小分并。又以入历日余乘<br>之为实，以小周乘周日日余为法，实如法得一，以减缩积积分。有余者，以加本<br>朔望小余，小余满日法从大余一，是为蚀后日。推加时如上法。<br>推日月合朔弦望度术第五<br>推日度术曰：置入纪朔积日，以日度法乘之，满周天去之，余满日度法为度，<br>不尽为余。命度起牛前十二度，（牛前十二度，在斗十五度也。）宿次除之，不<br>满宿者，算外，即天正十一月朔夜半日所在度。<br>推日度又法，术曰：置周天三百六十五度、斗分一千四百七十七，以冬至去<br>朔日数减一，余以减周天度，冬至小余减斗分，不足减者，减度一，加日度法，<br>乃减之。命起如上，即所求年天正十一月朔日夜半日所在度。<br>求次月日所在度术曰：月大加三十度，月小加二十九度，求次日加一度，宿<br>次除之，迳斗去其分一千四百七十七。<br>推合朔日月共度术曰：以章岁乘朔小余，以章月除之，所得为大分，不尽为<br>小，以加夜半日度分，分满日度法从度，命起如前，即所求天正十一月朔日月共<br>度。<br>求次月合朔共度术曰：加度二十九、大分三千二百一十五、小分二千四百五<br>十五，小分满章月从大分，大分满日度法从度，宿次除之，迳斗除其分，则次月<br>合朔日月共度。<br>推月度术曰：置入纪朔积日，以月周八万一千一十二乘之，满周天去之，余<br>以日度法约之为度，不尽为度分。命度起牛前十二度，宿次除之，不满宿者，算<br>外，即所求年天正十一月朔夜半月所在度及分。<br>推月度又一法，术曰：以小周乘朔小余为实，以章岁乘日法为法，实如法得<br>一为度；不满法者，以章月除之，为大分，不尽为小。所得以减合朔度及分，余<br>即所求年天正十一月朔夜半月所在度及分。<br>求次月度术曰：小月加度二十二、分二千六百五十一，大月加度三十五、分<br>四千八百八十三，分满日度法从度，宿次除之，不满宿者，算外，次月所在度。<br>求次日月行度术曰：加度十三、分二千二百三十二，分满日度法从度，宿次<br>除之，迳斗去其分。<br>求弦望日所在度术曰：加合朔度七、大分二千三百一十八、小分五千二百九<br>十八、微分一，微分满四从小分，小分满章月从大分，大分满日度法从大度，命<br>如上，则上弦日所在度。又加得望、下弦、月合朔。<br>斗二十六度牛八度女十二度虚十度。<br>危十七度室十六度壁九度<br>北方玄武七宿：九十八度（一千四百七十七分）<br>奎十六度娄十二度胃十四度昴十一度<br>毕十六度觜二度参九度<br>西方白虎七宿：八十度<br>井三十三度鬼四度柳十五度星七度<br>张十八度翼十八度轸十七度<br>南方朱鸟七宿：一百一十二度<br>角十二度亢九度氐一十五度房五度<br>心五度尾十八度箕十一度<br>东方仓龙七宿：七十五度<br>周天三百六十五度、六千六十分度之一千四百七十七。通分，得二百二十一<br>万三千一百七十七，名曰周天分。<br>五行没灭易卦气候上朔术第六<br>推五行用事日：水、火、木、金、土各王七十三日、小余二百九十五、小分<br>九、微分三，春木、夏火、秋金、冬水四立即其用事。始求土者，置立春大小余<br>及分，以木王七十三日、小余二百九十五、小分九、微分三加之，微分满五从小<br>分一，小分满气法二十四从小余一，小余满蔀法从大余一，大余满六十去之，命<br>以纪，得季春土王日。又加土王十八日、小余一千五百八十八、小分二十、微分<br>二，满从命如上，即得立夏日。求次如法。又一法求土王用事日：各置四立大小<br>余及分，各减大余十八、小余一千五百八十八、小分二十、微分二，命以纪，算<br>外，即四立土王日。若大余不足减者，加六十而后减之；小余不足减者，减取大<br>余一，加蔀法乃减之。<br>推没灭术曰：因冬至积没有小余者，加积一，以没分乘之，如没法而一，<br>为积日，不尽为没余。以六旬去积日，余为没日，命以纪，算外，即所求年天正<br>十一月冬至后没日。<br>求次没术曰：加没日六十九、没余二万七百六十四、，没余满没法三万一<br>千七百七从没日一，没日满六十去之，命以纪，算外，即次没月。一岁常有五没<br>或六没，小余尽者为灭日。又，以冬至去朔日加没日，冬至小余满部法从没日，<br>命日起天正十一月，如历月大小除之，不足，除者入月算，命以朔，算外，即冬<br>至后没日。求次没：加没没日六十九，没余三千九百五十九、没分二万四千六百<br>九十七，分满没法从没余，满部法从没日，命起前没月，历月大小除之，即后没<br>日及余。<br>推四正卦术曰：因冬至大小余，即《坎卦》用事日；春分，即《震卦》用<br>事日；夏至，即《离卦》用事日；秋分，即《兖卦》用事日。<br>求《中孚卦》：加冬至小余五千五百三十、小分九、微分一，微分满五从小<br>分，小分满气法从小余，小余满部法从大余，命以纪，算外，即《中孚卦》用事<br>日。其《解》加《震》，《咸》加《离》，《贲》加《兖》，亦如《中孚》加《<br>坎》。<br>求次卦：加《坎》大余六、小余五百二十九、小分十四、微分四，微分满五<br>从小分，小分满气法从小余，小余满部法从大余，命以纪，算外，即《复卦》用<br>事日。《大壮》加《震》，《妒》加《离》，《观》加《兖》，如《中孚》加《<br>坎》。<br>十一月，《未济》、《蹇》、《颐》、《中孚》、《复》；十二月，《屯》、<br>《谦》、《睽》、《升》、《临》；正月，《小过》、《蒙》、《益》、《渐》、<br>《泰》；二月，《需》、《随》、《晋》、《解》、《大壮》；三月，《讼》、<br>《豫》《蛊》、《革》、《史》；四月，《旅》、《师》、《比》、《小畜》、<br>《乾》；五月，《大有》、《家人》、《井》、《咸》、《始》；六月，《鼎》、<br>《丰》、《涣》、《履》、《遁》；七月，《恒》、《节》、《同人》、《损》、<br>《否》；八月，《巽》、《萃》、《大畜》、《贲》、《观》；九月，《归妹》、<br>《无妄》、《明夷》、《困》、《剥》；十月，《艮》、《既济》、《噬嗑》、<br>《大过》、《坤》。<br>四正为方伯，《中孚》为三公，《复》为天子，《屯》为诸侯，《谦》为大<br>夫，《睽》为九卿，《升》还从三公，周而复始。九三应上九，清净微温阳风；<br>九三应上六，绛赤决温阴雨。六三应上六，白浊微寒阴雨；六三应上九，曲尘决<br>寒阳风。诸卦上有阳爻者，阳风；上有阴爻者，阴雨。<br>推七十二候术曰：因冬至大小余，即虎始交日，加大余五、小余四百四十<br>一、小分八、微分一，微分满三从小分，小分满气法从小余，小余满部从大余，<br>命以纪，算外，所候日。<br>冬至虎始交芸始生荔挺出<br>小寒蚯蚓结麋角解水泉动<br>大寒雁北向鹊始巢雉始雊<br>立春鸡始乳东风解冻蛰虫始振<br>雨水鱼上冰獭祭鱼鸿雁来<br>惊蛰始雨水桃始华仓庚鸣<br>春分鹰化鸠玄鸟至雷始发声<br>清明电始见蛰虫咸动蛰虫启户<br>谷雨桐始花田鼠为鴽虹始见<br>立夏萍始生戴胜降於桑蝼蝈鸣<br>小满蚯蚓出王瓜生苦菜秀<br>芒种靡草死小暑至螳螂生<br>夏至鵙始鸣反舌无声鹿角解<br>小暑蝉始鸣半夏生木槿荣<br>大暑温风至蟋蟀居壁鹰乃学习<br>立秋腐草化萤土润溽暑凉风至<br>处暑白露降寒蝉鸣鹰祭鸟<br>白露天地始肃暴风至鸿雁来<br>秋分玄鸟归群鸟养羞雷始收声<br>寒露蛰虫附户杀气浸盛阳气始衰<br>霜降水始涸鸿雁来宾雀入大水化为蛤<br>立冬菊有黄华豺祭兽水始冰<br>小雪地始冻雉入大水化为蜃虹藏不见<br>大雪冰益壮地始坼鹖旦不鸣<br>术曰：因冬至虎始交后，五日一候。<br>推上朔法：置放纪年减一，加八，以六律乘之，以六千去之，余为大余，以<br>甲子算外，上朔日。<br>推五星六通术第七<br>上元壬子以来至《春秋》隐公元年己未，积十六万六千五百七，算外；至今<br>大魏熙平二年，岁次丁酉，积十六万七千七百四十五，算外。<br>木精曰岁星，其数二百四十一万六千六百六十。<br>火精曰荧惑星，其数四百七十二万五千八百四十八。<br>土精曰镇星，其数三百二十九万一千二十一。<br>金精曰太白，其数三百五十三万八千一百三十一<br>水精曰辰星，其数七十万二千一百八十二<br>推五星：置上元来尽所求年，减一，以周天二百二十一万三千三百七十乘之，<br>名为六通之实。以部法除之，所得为冬至积日，不尽为小余。以旬六去积日，不<br>尽为大余，命以甲子，算外，即冬至日。以章岁五百五除冬至小余，所得命子，<br>算外，即律气加时。<br>五星各以其数为法，除六通实，所得为积合，不尽为合余。以合余减法，余<br>为入岁度分，以日度约之，所得即所求天正十一月冬至后晨夕合度算及余。其金、<br>水，以一合日数及合余减合度算及余，得一者为夕见，无所得为晨见。若度余不<br>足减，减合度算一，加日度法乃减之。命起牛前十二度，宿次除之，不满宿者，<br>算外，即天正十一月冬至后晨夕合度及余。<br>求星合月及日：置冬至朔日数减一，以加合度算，以冬至小余加度余，度余<br>满日度法去之，加度一，合度算变成合日算，余为日余。命起天正十一月，如历<br>月大小除之，不满月者，算外，星合月及日，有闰计之。<br>求后合月及日，以合终日数及余如前入月算及余，余满日度从日，历月大小<br>除之，起前合月，算外，即后合月及日。其金、水，以一合日数及余，加晨得夕，<br>加夕得晨。<br>求后合度：以行星度及余加前合度算及余，余满日度从度，命起前合度，宿<br>次除之，不满宿者，算外，即后合度及余。迳斗去其分一千四百七十七。<br>岁星：合终日数三百九十八，合终日余四千七百八十，行星三十三度，度余<br>三千三百三，周虚一千二百八十。<br>岁星：晨与日合，在日后伏，十六日、余二千三百九十，行星二度、余四千<br>六百八十一半。去日十三度半，晨见东方，顺，疾，日行五十七分之十一，五十<br>七日行十一度。顺，迟，日行九分，五十七日行九度而留。不行，二十七日而旋。<br>逆，日行七分之一，八十四度日退十二度。复留二十七日。复顺，迟，日行九分，<br>五十七日行九度。复疾，日行十一分，五十七日行十一度，在日前，夕伏西方。<br>顺，迟，十六日、日余二千三百九十，行星二度、余四干千六百八十一半，与日<br>合。凡一见三百六十六日，行星二十八度；在日前后伏三十二日、余四千七百八<br>十，行星五度，度余三千三百三，复终于晨见。<br>荧惑：合终日数七百七十九，合终日余五千一十八，周虚九百五十二，行星<br>四十九度，度余二千一百五十四。<br>荧惑：晨与日合，在日后伏，七十一日、余五千五百八十四，行星五十五度、<br>余四千八百四十五半。去日十六度，晨见东方，顺，迟，日行二十三分之十四，<br>一百八十四日行一百一十二度。顺，迟，日行二十三分之十二，九十二日行四十<br>八度而留。不行，十一日而旋。逆，日行六十二分之十七，六十二日退十度。复<br>留十一日。复顺，疾，日行十四分，一百八十四日行一百一十二度。在日前，夕<br>伏西方，顺，七十一日、余五千五百八十四，行星五十五度、度余四千八百四十<br>五半，而与日合。凡一见六百三十六日，行星三百三度；在日前后伏一百四十三<br>日、余五千一百八，行星一百一十一度、余三千六百四十一，过周四十九度、度<br>余二千一百五十四，复终于晨见。<br>镇星：合终日数三百七十八日、余三百四十一，行星十二度、余四千九百二<br>十四，周虚五千七百一十九。<br>镇星：晨与日合，在日后伏，十八日、日余一百七十半，行星二度、余二千<br>四百六十二，去日十五度半，晨见东方。顺，日行十二分之一，八十四日七度而<br>留。不行，三十六日而旋。逆，日行十七分之一，一百二日退六度。复留三十六<br>日。复顺，日行十二分之一，八十四日行七度，在日前，伏西方。顺，十八日、<br>日余一百七十半，行星二度、余二千四百六十二，而与日合。凡见三百四十二日，<br>行星八度；在日前后，伏三十六日、日余三百四十一，行星四度、度余四千九百<br>二十四，复终于晨见。<br>太白，金：再合终日数五百八十三日、日余五千一百五十一，周虚九百九，<br>行星二百九十一度、（亦曰一合日数。）度余五千六百五半。（亦曰一合日余。）<br>太白：晨与日合，在日后伏，六日，退四度，去日十度，晨见东方。逆，日<br>行三分之二，九日退六度。留，不行八日。顺，迟，日行十五分之十一，四十五<br>日行三十三度。顺，疾，日行一度、十三分之二，九十一日行一百五度。大疾，<br>日行一度、十三分之三，九十一日行一百一十二度，在日后，晨伏东方。顺，四<br>十一日、余五千六百五半，行星五十一度、度余五千六百五半，而与日合。凡见<br>东方二百四十四日，行星二百四十度，在日后伏，四十一日、余五千六百五半，<br>行星五十一度、余五千六百五半，而与日合。（见西方亦如之。）夕与日合，<br>在前，伏四十一日、余五千六百五半，行星五十一度、余五千六百五半，去日十<br>度，夕见西方。顺，疾，日行一度、十三分之三，九十一日行一百一十二度。顺，<br>迟，日行一度、十三分之二，九十一日行一百五度。顺，迟，日行十五分之十一，<br>四十五日行三十三度而留。不行，八日而旋。逆，日行三分之二，九日退六度，<br>在日前，夕伏西方。六日退四度，而与日合。凡再见四百八十日，行星四百八十<br>度；在日前后，伏八十三日、余五千一百五十一，行星一百三度、度余五千一百<br>五十一，过周二百一十八度、度余三千六百七十四，复终于晨见。<br>水星：辰星再合终日数一百一十五、余五千二百八十二，行星五十七度、<br>（亦日一合日数。）余五千六百七十一，（亦曰一合日余。）周虚七百七十八。<br>辰星：与日合，在日后，伏十一日，退六度，去日十七度，晨见东方而留。<br>不行，四日。顺，迟，日行七分之五，七日行五度。顺，疾，日行一度、三分之<br>一，十八日行二十四度，在日后，晨伏东方。顺，十七日、余五千六百七十一，<br>行星四十四度、余五千六百六十一，而与日合。凡见东方二十九日，行星二十二<br>度，在日后，伏二十八日、余五千六百七十一，行星三十四度、余五千六百七十<br>一，而与日合。见西方亦然。<br>辰星：夕与日合，在日前，伏十七日、余五千六百七十一，行星三十四度、<br>余五千六百七十一，去日十七度，夕见西方。顺，疾，日行一度、三分之一，十<br>八日行二十四度。顺，迟，日行七分之五，七日行五度，而留四日，在日前，夕<br>伏西方。逆，十一日退六度，而晨与日合。凡再见五十八日，行星四十六度；在<br>日前后，伏五十七日、余五千二百八十二，行星六十九度、余五千二百八十二，<br>复终于晨见。<br>斗一至牛五，星纪，丑。牛五至危五，玄枵，子。<br>危五至壁三，陬訾，亥。壁三至娄八，降娄，戌。<br>娄八至毕二，大梁，酉。毕二至井五，实沈，申。<br>井五至鬼三，鹑首，未。鬼三至张七，鹑火，午。<br>张七至轸一，鹑尾，巳。轸一至亢三，寿星，辰。<br>亢三至心四，大火，卯。心四至斗一，析木，寅。<br><hr>
