<h4>《史部·新唐书·卷五十九  志第四十九》<b class="x">作者：欧阳修、宋祁等</b></h4>
◎艺文三丙部子录，其类十七：一曰儒家类，二曰道家类，三曰法家类，四曰名家类，五曰墨家类，六曰纵横家类，七曰杂家类，八曰农家类，九曰小说类，十曰天文类，十一曰历算类，十二曰兵书类，十三曰五行类，十四曰杂艺术类，十五曰类书类，十六曰明堂经脉类，十七曰医术类。凡著录六百九家，九百六十七部，一万七千一百五十二卷；不著录五百七家，五千六百一十五卷。《晏子春秋》七卷（晏婴。）《曾子》二卷（曾参。）《子思子》七卷（孔伋。）《公孙尼子》一卷赵岐注《孟子》十四卷（孟轲。）刘熙注《孟子》七卷郑玄注《孟子》七卷綦毋邃注《孟子》七卷《荀卿子》十二卷（荀况。）《董子》一卷（董无心。）《鲁连子》一卷（鲁仲连。）陆贾《新语》二卷贾谊《新书》十卷桓宽《盐铁论》十卷刘向《新序》三十卷又《说苑》三十卷《扬子法言》六卷（扬雄。）宋衷注《法言》十卷李轨注《法言》三卷陆绩注《扬子太玄经》十二卷虞翻注《太玄经》十四卷范望注《太玄经》十二卷宋仲孚注《太玄经》十二卷蔡文邵注《太玄经》十卷《桓子新论》十七卷（桓谭。）王符《潜夫论》十卷《仲长子昌言》十卷（仲长统。）荀悦《申鉴》五卷《魏子》三卷（魏朗。）魏文帝《典论》五卷《徐氏中论》六卷（徐干。）王粲《去伐论集》三卷王肃《政论》十卷《杜氏体论四卷（杜恕。）《顾子新论》五卷（顾谭。）文礼《通语》十卷（殷兴续。）诸葛亮《集诫》二卷陆景《典训》十卷《谯子法训》八卷又《五教》五卷（谯周。）王婴《古今通论》三卷《周生烈子》五卷《袁子正论》二十卷又《正书》二十五卷（袁准。）《孙氏成败志》三卷（孙毓。）夏侯湛《新论》十卷杨泉《物理论》十六卷又《太元经》十四卷（刘缉注。）华谭《新论》十卷虞喜《志林新书》二十卷又《后林新书》十卷《顾子义训》十卷（顾夷。）蔡洪《清化经》十卷干宝《正言》十卷又《立言》十卷蔡韶《闳论》二卷吕竦《要览》五卷周舍《正览》六卷刘徽《鲁史欹器图》一卷綦毋氏《诫林》三卷《颜氏家训》七卷（颜之推。）李穆叔《典言》四卷王滂《百里昌言》二卷《崔子至言》六卷（崔灵童。）卢辩《坟典》三十卷王劭《读书记》三十二卷王通《中说》五卷辛德源《正训》二十卷《太宗序志》一卷又《帝范》四卷（贾行注。）高宗《天训》四卷武后《紫枢要录》十卷又《臣轨》二卷《百寮新诫》五卷《青宫纪要》三十卷《少阳政范》三十卷《列藩正论》三十卷章怀太子《春宫要录》十卷又《修身要览》十卷《君臣相起发事》三卷魏征《谏事》五卷又《自古诸侯王善恶录》二卷张大玄《平台百一寓言》三卷杨相如《君臣政理论》三卷陆善经注《孟子》七卷张镒《孟子音义》三卷杨倞注《荀子》二十卷（汝士子，大理评事。）王涯注《太玄经》六卷员俶《太玄幽赞》十卷（开元四年，京兆府童子，进书，召试及第，授散官文学，直弘文馆。）柳宗元注《杨子法言》十三卷李袭誉《五经妙言》四十卷郑澣《经史要录》二十卷刘贶《续说苑》十卷杜正伦《百行章》一卷宪宗《前代君臣事迹》十四篇武后《训记杂载》十卷（采《青宫纪要》、《维城典训》、《古今内范》、《内范要略》等书为《杂载》云。）《维城典训》二十卷褚无量《翼善纪》（卷亡。）裴光庭《摇山往则》一卷又《维城前轨》一卷丁公著《皇太子诸王训》十卷《六经法言》二十卷（韦处厚、路隋撰。）崔郾《诸经纂要》十卷于志宁《谏苑》二十卷王方庆《谏林》二十卷杨浚《圣典》三卷（校书郎，开元中上。）张九龄《千秋金镜录》五卷唐次《辨谤略》三卷《元和辨谤略》十卷（令狐楚、沈传师、杜元颖撰。）裴潾《大和新脩辨谤略》三卷李仁实《格论》三卷赵冬曦《王政》三卷（景龙二年上。）冯中庸《政录》十卷（开元十九年上，授汜水尉。）《贾子》一卷（开元中蓝田尉。失名。）储光羲《正论》十五卷（兖州人，开元进士第，又诏中书试文章，历监察御史，安禄山反，陷贼自归。）牛希济《理源》二卷陆质《君臣图翼》二十五卷李吉甫《古今说苑》十一卷李德裕《御臣要略》（卷亡。）丘光庭《康教论》一卷《元子》十卷又《浪说》七篇《漫说》七篇（元结。）杜信《元和子》二卷林慎思《伸蒙子》三卷（咸通中人。）《冀子》五卷（冀重，字子泉，定州容城人。广明脩武令。）崔悫《儒玄论》三卷（字敬之，后魏白马侯浩七世孙，中和光禄丞。）右儒家类六十九家，九十二部，七百九十一卷。（陆善经以下不著录三十九家，三百七十一卷。）《鬻子》一卷（鬻熊。）《老子道德经》二卷（李耳。）又三卷河上公注《老子道德经》二卷王弼注《新记玄言道德》二卷又《老子指例略》二卷蜀才注《老子》二卷钟会《注》二卷羊祜《注》二卷又《解释》四卷孙登注《老子》二卷王尚《注》二卷袁真《注》二卷张凭《注》二卷刘仲融《注》二卷陶弘景《注》四卷树钟山《注》二卷李允愿《注》二卷陈嗣古《注》二卷僧惠琳《注》二卷惠严《注》二卷鸠摩罗什《注》二卷义盈《注》二卷程韶《集注》二卷任真子《集注》四卷张道相《集注》四卷卢景裕、梁旷等《注》二卷安丘望之《老子章句》二卷又《道德经指趣》三卷王肃《玄言新记道德》二卷梁旷《道德经品》四卷严遵《指归》十四卷何晏《讲疏》四卷又《道德问》二卷梁武帝《讲疏》四卷又《讲疏》六卷顾欢《道德经义疏》四卷又《义疏治纲》一卷孟智周《义疏》五卷戴诜《义疏》六卷葛洪《老子道德经序诀》二卷韩庄《玄旨》八卷刘遗民《玄谱》一卷《节解》二卷《章门》一卷李轨《老子音》一卷《鹖冠子》三卷张湛注《列子》八卷（列御寇。）郭象注《庄子》十卷（庄周。）向秀《注》二十卷崔譔《注》十卷司马彪《注》二十一卷又《注音》一卷李颐《集解》二十卷王玄古《集解》二十卷李充《释庄子论》二卷冯廓《老子指归》十三卷又《庄子古今正义》十卷梁简文帝《讲疏》三十卷王穆《疏》十卷又《音》一卷《庄子疏》七卷《文子》十二卷《广成子》十二卷（商洛公撰，张太衡注。）《唐子》十卷（唐滂。）《苏子》七卷（苏彦。）《宣子》二卷（宣聘。）《陆子》十卷（陆云。）《抱朴子内篇》二十卷（葛洪。）《孙子》十二卷（孙绰。）《符子》三十卷（符朗。）《贺子》十卷（贺道养。）《牟子》二卷（牟融。）傅弈注《老子》二卷杨上善注《老子道德经》二卷又注《庄子》十卷《老子指略论》二卷（太子文学。）辟闾仁谞注《老子》二卷（圣历司礼博士。）贾大隐《老子述义》十卷陆德明《庄子文句义》二十卷玄宗注《道德经》二卷又《疏》八卷（天宝中加号《玄通道德经》，世不称之。）卢藏用注《老子》二卷又注《庄子内外篇》十二卷邢南和注《老子》（开元二十一年上。）冯朝隐注《老子》白履忠注《老子》李播注《老子》尹知章注《老子》傅弈《老子音义》（并卷亡。）陆德明《老子疏》十五卷逄行珪注《鬻子》一卷（郑县尉。）陈庭玉《老子疏》（开元二十年上，授校书郎。卷亡。）陆希声《道德经传》四卷吴善经注《道德经》二卷（贞元中人。）杨上善《道德经三略论》三卷道士成玄英注《老子道德经》二卷又《开题序诀义疏》七卷注《庄子》三十卷《疏》十二卷（玄英，字子实，陕州人，隐居东海。贞观五年，召至京师。永徽中，流郁州。书成，道王元庆遣文学贾鼎就授大义，嵩高山人李利涉为序，唯《老子注》、《庄子疏》著录。）张游朝《南华象罔说》十卷又《冲虚白马非马证》八卷（张志和父。）孙思邈注《老子》（卷亡。）又注《庄子》柳纵注《庄子》（开元二十年上，授章怀太子庙丞。）尹知章注《庄子》（并卷亡。）甘晖、魏包注《庄子》（卷亡。开元末奉诏注。）元载《南华通微》十卷张志和《太易》十五卷又《玄真子》十二卷（韦诣作《内解》。）陈庭玉《庄子疏》（卷亡。）道士李含光《老子庄子周易学记》三卷又《义略》三卷（含光，扬州江都人，本姓弘，避孝敬皇帝讳改焉，天宝间人。）张隐居《庄子指要》三十三篇（名九垓，号浑沦子，代、德时人。）帅夜光《三玄异义》三十卷（幽州人。开元二十年上，授校书郎，直国子监。）徐灵府注《文子》十二卷李暹训注《文子》十二卷王士元《亢仓子》二卷（天宝元年，诏号《庄子》为《南华真经》，《列子》为《冲虚真经》，《文子》为《通玄真经》，《亢桑子》为《洞灵真经》。然《亢桑子》求之不获，襄阳处士王士元谓：“《庄子》作‘庚桑子’。太史公、《列子》作‘亢仓子’，其实一也。”取诸子文义类者补其亡。）《无能子》三卷（不著人名氏，光启中隐民间。）凡神仙三十五家，五十部，三百四十一卷。（失姓名十三家，自《道藏音义》以下不著录六十二家，二百六十五卷。）尹喜《高士老君内传》三卷玄景先生《老子道德简要义》五卷梁简文帝《老子私记》十卷戴诜《老子西升经义》一卷韦处玄集解《老子西升经》二卷《老子黄庭经》一卷《老子探真经》一卷《老君科律》一卷《老子宣时诫》一卷《老子入室经》一卷《老子华盖观天诀》一卷《老子消水经》一卷《老子神策百二十条经》一卷鬼谷先生《关令尹喜传》一卷（四皓注。）《清虚真人王君内传》一卷王苌《三天法师张君内传》一卷李遵《茅君内传》一卷吕先生《太极左仙公葛君内传》一卷华峤《紫阳真人周君传》一卷赵昇等《仙人马君阴君内传》一卷郑云千《清虚真人裴君内传》一卷范邈《紫虚元君南岳夫人内传》一卷项宗《紫虚元君魏夫人内传》一卷王羲之《许先生传》一卷《九华真妃内记》一卷宋都能《嵩高少室寇天师传》三卷《王乔传》一卷《汉武帝传》二卷刘向《列仙传》二卷葛洪《神仙传》十卷见素子《洞仙传》十卷东方朔《神异经》二卷（张华注。）又《十洲记》一卷周季通《苏君记》一卷梁旷《南华仙人庄子论》三十卷《南华真人道德论》三卷《任子道论》十卷（任嘏。）《顾道士论》三卷（顾谷。）姖威《浑舆经》一卷杜夷《幽求子》三十卷张讥《玄书通义》十卷陶弘景《登真隐诀》二十五卷又《真诰》十卷张湛《养生要集》十卷《养性传》二卷张太衡《无名子》一卷刘道人《老子玄谱》一卷刘无待《同光子》八卷（侯俨注。）《灵人辛玄子自序》一卷《华阳子自序》一卷（茅处玄。）《无上秘要》七十二卷《道要》三十卷马枢《学道传》二十卷郭宪《汉武帝别国洞冥记》四卷《道藏音义目录》一百一十三卷（崔湜、薛稷、沈佺期、道士史崇玄等撰。）《集注阴符经》一卷（太公、范蠡、鬼谷子、张良、诸葛亮、李淳风、李筌、李洽、李鉴、李锐、杨晟。）李靖《阴符机》一卷道士李少卿《十异九迷论》一卷道士刘进喜《老子通诸论》一卷又《显正论》一卷张果《阴符经太无传》一卷又《阴符经辨命论》一卷《气诀》一卷《神仙得道灵药经》一卷《罔象成名图》一卷《丹砂诀》一卷（开元二十二年上。）韦弘《阴符经正卷》一卷李筌《骊山母传阴符玄义》一卷（筌，号少室山达观子，于嵩山虎口岩石壁得《黄帝阴符》本，题云：“魏道士寇谦之传诸名山。”筌至骊山，老母传其说。）叶静能《太上北帝灵文》三卷李淳风注《泰乾秘要》三卷杨上器注《太上玄元皇帝圣纪》十卷崔少元《老子心镜》一卷《皇天原太上老君现迹记》一卷（文明元年老子降事。）《吕氏老子昌言》二卷王方庆《神仙后传》十卷《玄晋苏元明太清石壁记》三卷（乾元中，剑州司马纂，失名。）《议化胡经状》一卷（万岁通天元年，僧惠澄上言乞毁《老子化胡经》，敕秋官侍郎刘如璿等议状。）《宁州通真观二十七宿真形图赞》一卷（记天宝中，宁州罗川县金华洞获玉像，皆列宿之真，唯少氐宿，改县为宁真事。）道士令狐见尧《正一真人二十四治图》一卷（贞元人。）孙思邈《马阴二君内传》一卷又《太清真人炼云母诀》二卷《摄生真录》一卷《养生要录》一卷《气诀》一卷《烧炼秘诀》一卷《龙虎通元诀》一卷《龙虎乱日篇》一卷《幽传福寿论》一卷《枕中素书》一卷《会三教论》一卷《龙虎篇》一卷（青罗子周希彭、少室山人孺登同注。）朱少阳《道引录》三卷（浮山隐士，代、德时人。）张志和《玄真子》二卷戴简《真教元符》三卷杨嗣复《九征心戒》一卷裴煜《延寿赤书》一卷纥干巘《序通解录》一卷（字咸一，大中江西观察使。）《守真子秦鉴语》一卷道士张仙庭《三洞琼纲》三卷段世贵《演正一炁化图》三卷女子胡愔《黄庭内景图》一卷道士司马承祯《坐忘论》一卷又《脩生养气诀》一卷《洞元灵宝五岳名山朝仪经》一卷贾参寥《庄子通真论》三卷（垂拱中，隐武陵。）白履忠注《黄庭内景经》（卷亡。）又《三玄精辨论》一卷吴筠《神仙可学论》一卷又《玄纲论》三卷《明真辨伪论》一卷《辅正除邪论》一卷《辨方正惑论》一卷《道释优劣论》一卷《心目论》一卷《复淳化论》一卷《著生论》一卷《形神可固论》一卷李延章集《郑绰录中元论》一卷（大和人。）施肩吾《辨疑论》一卷（睦州人，元和进士第，隐洪州西山。）道士令狐见尧《玉笥山记》一卷道士李冲昭《南岳小录》一卷沈汾《续神仙传》三卷道士胡慧超《神仙内传》一卷《晋洪州西山十二真君内传》一卷李渤《真系传》一卷李遵《茅三君内传》一卷道士胡法超《许逊脩行传》一卷张说《洪崖先生传》一卷（张氲先生，唐初人。）冲虚子《胡慧超传》一卷（失名。慧超，高宗时道士。）《潘尊师传》一卷（师正。）《蔡尊师传》一卷（名南玉，字叔宝，宋祠部尚书廓七世孙，历金部员外郎，弃官入道。大历中卒。）刘谷神《叶法善传》二卷正元师《谪仙崔少元传》二卷阴日用《傅仙宗行记》一卷（仙宗，开元资阳道士。）谢良嗣《吴天师内传》一卷（吴筠。）温造《瞿童述》一卷（大历辰溪童子瞿柏庭升仙，造为朗州刺史，追述其事。）李坚《东极真人传》一卷（果州谢自然。）江积《八仙传》一卷（大中后事。）王仲丘《摄生纂录》一卷高福《摄生录》三卷郭霁《摄生经》一卷上官翼《养生经》一卷康仲熊《服内元气诀》一卷《气经新旧服法》三卷《康真人气诀》一卷《太元先生炁诀》一卷（失名。大历中，遇罗浮王公传气术。）《菩提达磨胎息诀》一卷李林甫《唐朝炼大丹感应颂》一卷崔元真《灵沙受气用药诀》一卷又《云母论》二卷（天宝隐岷山。）刘知古《日月元枢》一卷海蟾子《元英还金篇》一卷还阳子《太还丹金虎白龙论》一卷（隐士，失姓名。）陈少微《大洞炼真宝经脩伏丹砂妙诀》一卷严静《大丹至论》一卷凡释氏二十五家，四十部，三百九十五卷。（失姓名一家，玄琬以下不著录七十四家，九百四十一卷。）萧子良《净注子》二十卷（王融颂。）僧僧祐《法苑集》十五卷又《弘明集》十四卷《释迦谱》十卷《萨婆多师资传》四卷虞孝敬《高僧传》六卷又《内典博要》三十卷僧贤明《真言要集》十卷郭瑜《脩多罗法门》二十卷骆子义《经论纂要》十卷顾欢《夷夏论》二卷甄鸾《笑道论》三卷卫元嵩《齐三教论》七卷杜乂《甄正论》三卷李思慎《心镜论》十卷裴子野《名僧录》十五卷僧宝唱《名僧传》二十卷又《比丘尼传》四卷僧惠皎《高僧传》十四卷僧道宗《续高僧传》三十二卷陶弘景《草堂法师传》一卷萧回理《草堂法师传》一卷《稠禅师传》一卷阳衒之《洛阳伽蓝记》五卷费长房《历代三宝记》三卷（长房，成都人，隋翻经学士。）僧彦琮《崇正论》六卷又集《沙门不拜俗议》六卷《福田论》一卷道宣《统略净住子》二卷又《通惑决疑录》二卷《广弘明集》三十卷《集古今佛道论衡》四卷《续高僧传》二十卷（起梁初，尽贞观十九年。）《后集续高僧传》十卷《东夏三宝感通录》三卷《大唐贞观内典录》十卷义净《大唐西域求法高僧传》二卷法琳《辩正论》八卷（陈子良注。）又《破邪论》二卷（琳，姓陈氏。太史令傅弈请废佛法，琳诤之，放死蜀中。）复礼《十门辨惑论》二卷（永隆二年，答太子文学权无二《释典稽疑》。）杨上善《六趣论》六卷又《三教铨衡》十卷僧玄琬《佛教后代国王赏罚三宝法》一卷又《安养苍生论》一卷《三德论》一卷（姓杨氏，新丰人。贞观十年上。）《入道方便门》二卷《众经目录》五卷《镜谕论》一卷《无碍缘起》一卷《十种读经仪》一卷《无尽藏仪》一卷《发戒缘起》二卷《法界僧图》一卷《十不论》一卷《忏悔罪法》一卷《礼佛仪式》二卷李师政《内德论》一卷（上党人，贞观门下典仪。）僧法云《辨量三教论》三卷又《十王正业论》十卷（绛州人。）道宣又撰《注戒本》二卷《疏记》四卷《注羯磨》二卷《疏记》四卷《行事删补律仪》三卷（或六卷。）释门正行忏悔仪》三卷《释门亡物轻重仪》二卷《释门章服仪》二卷《释门归敬仪》二卷《释门护法仪》二卷《释氏谱略》二卷《圣迹见在图赞》二卷《佛化东渐图赞》二卷《释迦方志》二卷僧彦琮《大唐京寺录传》十卷又《沙门不敬录》六卷（龙朔人，并隋有二彦琮。）玄应《大唐众经音义》二十五卷玄惲《敬福论》十卷又《略论》二卷《大小乘观门》十卷《法苑珠林集》一百卷《四分律僧尼讨要略》五卷《金刚般若经集注》三卷《百愿文》一卷（玄惲，本名道世。）玄范注《金刚般若经》一卷又注《二帝三藏圣教序》一卷（太宗、高宗。）慧觉《华严十地维摩缵义章》十三卷（姓范氏，武德人。）行友《己知沙门传》一卷（序僧海顺事。）道岳《三藏本疏》二十二卷（姓孟氏，河阳人，贞观中。）道基《杂心玄章并钞》八卷又《大乘章钞》八卷（姓吕氏，东平人，贞观时。）智正《华严疏》十卷（姓白氏，安喜人，贞观中。）慧净《杂心玄文》三十卷（姓房，隋国子博士徽远从子。）又《俱舍论文疏》三十卷《大庄严论文疏》三十卷《法华经缵述》十卷那提《大乘集议论》四十卷《释疑论》一卷《注金刚般若经》一卷《诸经讲序》一卷玄会《义源文本》四卷又《时文释钞》四卷《盘义章句》四卷（字怀默，姓席氏，安定人，贞观中。）慧休《杂心玄章钞疏》（卷亡。姓乐氏，瀛州人。）灵润《般义疏》十三卷又《玄章》三卷《遍摄大乘论义钞》十三卷《玄章》三卷（姓梁氏，虞乡人。）辩相《摄论疏》五卷（辩相，居净影寺。）玄装《大唐西域记》十二卷（姓陈氏，缑氏人。）辩机《西域记》十二卷清彻《金陵塔寺记》三十六卷师哲《前代国王修行记》五卷（尽中宗时。）《大唐内典录》十卷（西明寺僧撰。）毋煚《开元内外经录》十卷（道、释书二千五百余部，九千五百余卷。）智矩《宝林传》十卷法常《摄论义疏》八卷又《玄章》五卷（姓张氏，南阳人，贞观末。）慧能《金刚般若经口诀正义》一卷（姓卢氏，曲江人。）僧灌顶《私记天台智者词旨》一卷又《义记》一卷（字法云，姓吴氏，章安人。）道绰《净土论》二卷（姓卫氏，并州文水人。）道绰《行图》一卷智首《五部区分钞》二十一卷（姓皇甫氏。）法砺《四分疏》十卷又《羯磨疏》三卷《舍忏仪》一卷《轻重仪》一卷（姓李氏，赵郡人。）慧满《四分律疏》二十卷（姓梁氏，京兆长安人。）慧旻《十诵私记》十三卷又《僧尼行事》三卷《尼众竭磨》二卷《菩萨戒义疏》四卷（字玄素，河东人。）空藏《大乘要句》三（卷姓王氏，新丰人。）道宗《续高僧传》三十二卷玄宗注《金刚般若经》一卷道氤《御注金刚般若经疏宣演》三卷《高僧嬾残传》一卷（天宝人。）元伟《真门圣胄集》五卷僧法海《六祖法宝记》一卷辛崇《僧伽行状》一卷神楷《维摩经疏》六卷灵湍《摄山栖霞寺记》一卷《破胡集》一卷（会昌沙汰佛法诏敕。）法藏《起信论疏》二卷《法琳别传》二卷《大唐京师寺录》（卷亡。）玄觉《永嘉集》十卷（庆州刺史魏靖编次。）怀海《禅门规式》一卷希运《传心法要》一卷（裴休集。）玄嶷《甄正论》三卷光瑶注《僧肇论》二卷李繁《玄圣蘧庐》一卷白居易《八渐通真议》一卷《七科义状》一卷（云南国使段立之问，僧悟达答。）《栖贤法隽》一卷（僧惠明与西川节度判官郑愚、汉州刺史赵璘论怫书。）《禅关八问》一卷（杨士达问，唐宗美对。）僧一行《释氏系录》一卷宗密《禅源诸诠集》一百一卷又《起信论》二卷《起信论钞》三卷《原人论》一卷《圆觉经大小疏钞》各一卷楚南《般若经品颂偈》一卷又《破邪论》一卷（大顺中人。）希还《参同契》一卷良价《大乘经要》一卷又《激励道俗颂偈》一卷光仁《四大颂》一卷又《略华严长者论》一卷无殷《垂诫》十卷神清《参元语录》十卷智月《僧美》三卷惠可《达摩血脉》一卷靖迈《古今译经图纪》四卷智昇《续古今译经图纪》一卷又《续大唐内典录》一卷《续古今佛道论衡》一卷《对寒山子诗》七卷（天台隐士。台州刺史闾丘胤序，僧道翘集。寒山子隐唐兴县寒山岩，于国清寺与隐者拾得往还。）庞蕴《诗偈》三卷（字道玄，衡州衡阳人，贞元初人，三百余篇。）智闲《偈颂》一卷（二百余篇。）李吉甫《一行传》一卷王彦威《内典目录》十二卷右道家类一百三十七家，七十四部，一千二百四十卷。（失姓名三家，玄宗以下不著录一百五十八家，一千三百三十八卷。）总一百三十七家，一百七十四部。《管子》十九卷（管仲。）《商君书》五卷（商鞅。或作《商子》。）《慎子》十卷（慎到撰，滕辅注。）《申子》三卷（申不害。）《韩子》二十卷（韩非。）《晁氏新书》七卷（晁错。）董仲舒《春秋决狱》十卷（黄氏正。）《崔氏政论》六卷（崔寔。）《刘氏法论》五卷（刘廙。）《阮子政论》五卷（阮武。）《刘氏政论》十卷（刘邵。）《桓氏世要论》十二卷（桓范。）《陈子要言》十四卷（陈融。）李文博《治道集》十卷邯郸绰《五经析疑》三十卷尹知章注《管子》三十卷又注《韩子》（卷亡。）杜佑《管氏指略》二卷李敬玄《正论》三卷右法家类十五家，十五部，一百六十六卷。（尹知章以下不著录三家，三十五卷。）《邓析子》一卷《尹文子》一卷《公孙龙子》三卷陈嗣古注《公孙龙子》一卷刘邵《人物志》三卷刘炳注《人物志》三卷姚信《士纬》十卷魏文帝《士操》一卷卢毓《九州人士论》一卷范谧《辨名苑》十卷僧远年《兼名苑》二十卷贾大隐注《公孙龙子》一卷赵武孟《河西人物志》十卷杜周士《广人物志》三卷宋璲《吴兴人物志》十卷（字胜之，吴兴乌程人，大中时。）右名家类十二家，十二部，五十五卷。（赵武孟以下不著录三家，二十三卷。）《墨子》十五卷（墨翟。）《随巢子》一卷《胡非子》一卷右墨家类三家，三部，一十七卷。《鬼谷子》二卷（苏秦。）乐台注《鬼谷子》三卷梁元帝《补阙子》十卷尹知章注《鬼谷子》三卷右纵横家类四家，四部，一十五卷。（尹知章不著录。）《尉缭子》六卷《尸子》十卷（尸佼。）《吕氏春秋》二十六卷（吕不韦撰，高诱注。）许慎注《淮南子》二十一卷（淮南王刘安。）高诱注《淮南子》二十一卷又《淮南鸿烈音》二卷严尤《三将军论》一卷王充《论衡》三十卷应邵《风俗通义》三十卷《蒋子万机论》十卷（蒋济。）杜恕《笃论》四卷钟会《刍荛论》五卷《傅子》一百二十卷（傅玄。）张俨《默记》三卷又《誓论》三十卷裴玄《新言》五卷苏道《立言》十卷刘钦《新义》十八卷《秦子》三卷（秦菁。）张明《折言论》二十卷《古训》十卷孔衍《说林》五卷《抱朴子外篇》二十卷（葛洪。）杨伟《时务论》十二卷范泰《古今善言》三十卷徐益寿《记闻》三卷《何子》五卷（何楷。）《刘子》十卷（刘勰。）梁元帝《金楼子》十卷朱澹远《语丽》十卷又《语对》十卷《张公杂记》一卷（张华。）陆士衡《要览》三卷郭义恭《广志》二卷崔豹《古今注》三卷伏侯《古今注》三卷江邃《释文》十卷卢辩《称谓》五卷谢昊《物始》十卷任昉《文章始》一卷（张绩补。）姚察《续文章始》一卷庾肩吾《采璧》三卷韦道孙《新略》十卷徐陵《名数》十卷沈约《袖中记》二卷范谧《典坟数集》十卷侯亶《祥瑞图》八卷孟众《张掖郡玄石图》一卷高堂隆《张掖郡玄石图》一卷孙柔之《瑞应图记》三卷熊理《瑞应图赞》三卷顾野王《符瑞图》十卷又《祥瑞图》十卷王劭《皇隋灵感志》十卷许善心《皇隋瑞文》十四卷何望之《谏林》十卷虞通之《善谏》二卷孟仪《子林》二十卷沈约《子钞》三十卷庾仲容《子钞》三十卷殷仲堪《论集》九十六卷崔宏《帝王集要》三十卷陆澄《述正论》十三卷又《缺文》十卷徐除《文府》七卷（宗道宁注。）刘守敬《四部言心》十卷《新旧传》四卷《古今辨作录》三卷《博览》十五卷《部略》十五卷《翰墨林》十卷魏征《群书治要》五十卷《麟阁词英》六十卷（高宗时敕撰。）朱敬则《十代兴亡论》十卷薛克构《子林》三十卷虞世南《帝王略论》五卷刘伯庄《群书治要音》五卷张大素《说林》二十卷王方庆《续世说新书》十卷韩潭《统载》三十卷（夏绥银节度使。贞元十三年上。）熊执易《化统》五百卷（执易类九经为书，三十年乃成，未及上，卒于西川，武元衡将为写进，妻薛藏之不许。）李文成《博雅志》十三卷（安国公兴贵子。）元怀景《属文要义》十卷崔玄<目韦>《行己要范》十卷卢藏用《子书要略》一卷马亹《意林》三卷《魏氏手略》二十卷（魏謩。）辛之谔《叙训》二卷（开元十七年上，授长社尉。）《博闻奇要》二十卷（开元武功县人徐闉上，诏试文章，留集贤院校理。）周蒙《续古今注》三卷薛洪《古今精义》十五卷赵蕤《长短要术》十卷（字太宾，梓州人。开元，召之不赴。）杜佑《理道要诀》十卷贺兰正元《用人权衡》十卷（贞元十三年上。）樊宗师《魁纪公》三十卷又《樊子》三十卷郭昭度《治书》十卷朱朴《致理书》十卷苏源《治乱集》三卷（唐末人。）张荐《江左寓居录》（卷亡。）张楚金《绅诫》三卷冯伉《谕蒙》一卷庾敬休《谕善录》七卷萧佚《牧宰政术》二卷（耒阳令。）鲁人初《公侯政术》十卷（鲁人名初不著姓，大中人。）李知保《检志》三卷（代宗信州司仓参军。）王范《续蒙求》三卷白廷翰《唐蒙求》三卷（广明人。）李伉《系蒙》二卷卢景亮《三足记》二卷右杂家类六十四家，七十五部，一千一百三卷。（失姓名六家，虞世南以下不著录三十四家，八百一十六卷。）《范子计然》十五卷（范蠡问，计然答。）《尹都尉书》三卷《汜胜之书》二卷崔寔《四民月令》一卷贾思勰《齐民要术》十卷宗懔《荆楚岁时记》一卷杜公赡《荆楚岁时记》二卷杜台卿《玉烛宝典》十二卷王氏《四时录》十二卷戴凯之《竹谱》一卷顾烜《钱谱》一卷浮丘公《相鹤经》一卷尧须跋《鸷击录》二十卷《相马经》三卷伯乐《相马经》一卷徐成等《相马经》二卷诸葛颍《种植法》七十七卷又《相马经》六十卷甯戚《相牛经》一卷范蠡《养鱼经》一卷《禁苑实录》一卷《鹰经》一卷《蚕经》一卷又二卷《相贝经》一卷武后《兆人本业》三卷王方庆《园庭草木疏》二十一卷《孙氏千金月令》三卷（孙思邈。）李淳风《演齐民要术》（卷亡。）李邕《金谷园记》一卷薛登《四时记》二十卷裴澄《乘舆月令》二十卷（国子司业。贞元十一年上。）王涯《月令图》一轴李绰《秦中岁时记》一卷韦行规《保生月录》一卷韩鄂《四时纂要》五卷《岁华纪丽》二卷右农家类十九家，二十六部，二百三十五卷。（失姓名六家，王方庆以下不著录十一家，六十六卷。）《燕丹子》一卷（燕太子。）邯郸淳《笑林》三卷裴子野《类林》三卷张华《博物志》十卷又《列异传》一卷贾泉注《郭子》三卷（郭澄之。）刘义庆《世说》八卷又《小说》十卷刘孝标《续世说》十卷殷芸《小说》十卷刘齐《释俗语》八卷萧贲《辨林》二十卷刘炫《酒孝经》一卷庾元威《座右方》三卷侯白《启彦录》十卷《杂语》五卷戴祚《甄异传》三卷袁王寿《古异传》三卷祖冲之《述异记》十卷刘质《近异录》二卷干宝《搜神记》三十卷刘之遴《神录》五卷梁元帝《妍神记》十卷祖台之《志怪》四卷孔氏《志怪》四卷荀氏《灵鬼志》三卷谢氏《鬼神列传》二卷刘义庆《幽明录》三十卷东阳无疑《齐谐记》七卷吴均《续齐谐记》一卷王延秀《感应传》八卷陆果《系应验记》一卷王琰《冥祥记》一卷王曼颍《续冥祥记》十一卷刘泳《因果记》十卷颜之推《冤魂志》三卷又《集灵记》十卷《征应集》二卷侯君素《旌异记》十五卷唐临《冥报记》二卷李恕《诫子拾遗》四卷《开元御集诫子书》一卷王方庆《王氏神通记》十卷狄仁杰《家范》一卷《卢公家范》一卷（卢僎）。苏瑰《中枢龟镜》一卷姚元崇《六诫》一卷《事始》三卷（刘孝孙、房德懋。）刘睿《续事始》三卷元结《猗犴子》一卷赵自勔《造化权舆》六卷《通微子十物志》一卷吴筠《两同书》一卷李涪《刊误》二卷李匡文《资暇》三卷《炙毂子杂录注解》五卷（王叡）。苏鹗《演义》十卷又《杜阳杂编》三卷（字德祥，光启中进士第。）《柳氏家学要录》二卷（柳珵）。卢光启《初举子》一卷（字子忠，相昭宗。）刘讷言《俳谐集》十五卷陈翱《卓异记》一卷（宪、穆时人。）裴紫芝《续卓异记》一卷薛用弱《集异记》三卷（字中胜，长庆光州刺史。）李玫《纂异记》一卷（大中时人。）李亢《独异志》十卷谷神子《博异志》三卷沈如筠《异物志》三卷《古异记》一卷刘餗《传记》三卷（一作《国史异纂》。）牛肃《纪闻》十卷陈鸿《开元升平源》一卷（字大亮，贞元主客郎中。）张荐《灵怪集》二卷陆长源《辨疑志》三卷李繁《说纂》四卷戴少平《还魂记》一卷（贞元待诏。）牛僧孺《玄怪录》十卷李复言《续玄怪录》五卷陈翰《异闻集》十卷（唐末屯田员外郎。）郑遂《洽闻记》一卷钟辂《前定录》一卷赵自勤《定命论》十卷（天宝秘书监。）吕道生《定命录》二卷（大和中，道生增赵自勤之说。）温畬《续定命录》一卷胡璩《谭宾录》十卷（字子温，文、武时人。）韦绚《刘公嘉话录》一卷（绚，字文明，执谊子也，咸通义武军节度使。刘公，禹锡也。）《戎幕闲谈》一卷赵璘《因话录》六卷（字泽章，大中衢州刺史。）袁郊《甘泽谣》一卷温庭筠《干<月巽>子》三卷又《采茶录》一卷段成式《酉阳杂俎》三十卷《庐陵官下记》二卷康軿《剧谈录》三卷（字驾言，乾符进士第。）高彦休《阙史》三卷《卢子史录》（卷亡。）又《逸史》三卷（大中时人。）李隐《大唐奇事记》十卷（咸通中人。）陈劭《通幽记》一卷范摅《云溪友议》三卷（咸通时，自称五云溪人。）李跃《岚斋集》二十五卷尉迟枢《南楚新闻》三卷（并唐末人。）张固《幽闲鼓吹》一卷《常侍言旨》一卷（柳珵。）《卢氏杂说》一卷《桂苑丛谭》一卷（冯翊子子休。）《树萱录》一卷《会昌解颐》四卷《松窗录》一卷《芝田录》一卷《玉泉子见闻真录》五卷张读《宣室志》十卷柳祥《潇湘录》十卷皇甫松《醉乡日月》三卷何自然《笑林》三卷焦璐《穷神秘苑》十卷裴鉶《传奇》三卷（高骈从事。）刘轲《牛羊日历》一卷（牛僧孺、杨虞卿事。檀栾子皇甫松序。）《补江总白猿传》一卷郭良辅《武孝经》一卷陆羽《茶经》三卷张又新《煎茶水记》一卷封演《续钱谱》一卷右小说家类三十九家，四十一部，三百八卷。（失姓名二家，李恕以下不著录七十八家，三百二十七卷。）赵婴注《周髀》一卷甄鸾注《周髀》一卷张衡《灵宪图》一卷又《浑天仪》一卷王蕃《浑天象注》一卷姚信《昕天论》一卷《石氏星经簿赞》一卷（石申。）虞喜《安天论》一卷《甘氏四七法》一卷（甘德。）刘表《荆州星占》二卷刘叡《荆州星占》二十卷《天文集占》三卷祖恒之《天文录》三十卷韩杨《天文要集》四十卷高文洪《天文横图》一卷吴云《天文杂占》一卷陈卓《四方星占》一卷又《五星占》一卷《天文集占》七卷孙僧化等《星占》三十三卷史崇《十二次二十八宿星占》十二卷庾季才《灵台秘苑》一百二十卷逄行珪《玄机内事》七卷《论二十八宿度数》一卷《五星兵法》一卷《黄道略星占》一卷《孝经内记星图》一卷《周易分野星国》一卷李淳风释《周髀》二卷又《乙巳占》十二卷《天文占》一卷《大象元文》一卷《乾坤秘奥》七卷《法象志》七卷《太白会运逆兆通代记图》一卷（淳风与袁天纲集。）武密《古今通占镜》三十卷《大唐开元占经》一百一十卷（瞿昙悉达集。）董和《通乾论》十五卷（和，本名纯，避宪宗名改。善历算。裴胄为荆南节度，馆之，著是书云。）《长庆算五星所在宿度图》一卷（司天少监徐升。）黄冠子李播《天文大象赋》一卷（李台集解。）王希明《丹元子步天歌》一卷右天文类二十家，三十部，三百六卷。（失姓名六家，李淳风《天文占》以下不著录六家，一百七十五卷。）刘向《九章重差》一卷徐岳《九章算术》九卷又《算经要用百法》一卷《数术记遗》一卷（甄鸾注。）张丘建《算经》一卷（甄鸾注。）董泉《三等数》一卷（甄鸾注。）夏侯阳《算经》一卷（甄鸾注。）甄鸾《九章算经》九卷又《五曹算经》五卷《七曜本起历》五卷《七曜历算》二卷《历术》一卷韩延《夏侯阳算经》一卷又《五曹算经》五卷宋泉之《九经术疏》九卷刘徽《海岛算经》一卷又《九章重差图》一卷刘祐《九章杂算文》二卷阴景愉《七经算术通义》七卷信都芳《器准》三卷《黄钟算法》四十卷刘歆《三统历》一卷《四分历》一卷《推汉书律历志术》一卷刘洪《乾象历术》三卷（阚泽注。）《乾象历》三卷杨伟《魏景初历》三卷何承天《宋元嘉历》二卷又《刻漏经》一卷虞广刂《梁大同历》一卷吴伯善《陈七曜历》五卷孙僧化《后魏永安历》一卷李业兴《后魏甲子历》一卷《后魏武定历》一卷宋景业《北齐天保历》一卷《北齐甲子元历》一卷王琛《周大象历》二卷马显《周甲寅元历》一卷《周甲子元历》一卷刘孝孙《隋开皇历》一卷又《七曜杂术》二卷李德林《隋开皇历》一卷张胄玄《隋大业历》一卷又《玄历术》一卷《七曜历疏》三卷刘焯《皇极历》一卷赵匪攵《河西壬辰元历》一卷《河西甲寅元历》一卷刘智《正历》四卷（薛夏训。）《姜氏历术》三卷崔浩《律历术》一卷《历日义统》一卷《历日吉凶注》一卷朱史《刻漏经》一卷宋景《刻漏经》一卷李淳风注《周髀算经》二卷又注《九章算术》九卷注《九章算经要略》一卷注《五经算术》二卷注《张丘建算经》三卷注《海岛算经》一卷注《五曹孙子等算经》二十卷注《甄鸾孙子算经》三卷释祖冲之《缀术》五卷《皇极历》一卷傅仁均《大唐戊寅历》一卷《唐麟德历》一卷《麟德历出生记》十卷王孝通《缉古算术》四卷（太史丞李淳风注。）《算经表序》一卷南宫说《光宅历草》十卷瞿昙谦《大唐甲子元辰历》一卷《大唐刻漏经》一卷王勃《千岁历》（卷亡。）谢察微《算经》三卷江本《一位算法》二卷陈从运《得一算经》七卷鲁靖《新集五曹时要术》三卷邢和璞《颍阳书》三卷（隐颍阳石堂山。）僧一行《开元大衍历》一卷又《历议》十卷《历立成》十二卷《历草》二十四卷《七政长历》三卷《心机算术括》一卷（黄栖岩注。）《宝应五纪历》四十卷《建中正元历》二十八卷曹士蒍《七曜符天历》一卷（建中时人。）《七曜符天人元历》三卷龙受《算法》二卷（贞元人。）《长庆宣明历》三十四卷《长庆宣明历要略》一卷《宣明历超捷例要略》一卷边冈《景福崇玄历》四十卷（冈称处士。）《大衍通元鉴新历》三卷（贞元至大中。）《大唐长历》一卷《都利聿斯经》二卷（贞元中，都利术士李弥乾传自西天竺，有璩公者译其文。）陈辅《聿斯四门经》一卷右历算类三十六家，七十五部，二百三十七卷（失姓名五家，王勃以下不著录十九家，二百二十六卷。）《黄帝问玄女法》三卷《黄帝用兵法诀》一卷《黄帝兵法孤虚推记》一卷《黄帝太一兵历》一卷《黄帝太公三宫法要诀》一卷《太公阴谋》三卷又《阴谋三十六用》一卷《金匮》二卷《六韬》六卷《当敌》一卷《周书阴符》九卷《周吕书》一卷田穰苴《司马法》三卷魏武帝注《孙子》三卷又《续孙子兵法》二卷《兵书接要》七卷（孙武。）孟氏解《孙子》二卷沈友注《孙子》二卷贾诩注《吴子兵法》一卷（吴起。）《吴孙子三十二垒经》一卷伍子胥《兵法》一卷黄石公《三略》三卷又《阴谋乘斗魁刚行军秘》一卷成氏《三略训》三卷《张良经》一卷《张氏七篇》七卷（张良）魏文帝《兵书要略》十卷宋高祖《兵法要略》一卷司马彪《兵记》十二卷孔衍《兵林》六卷葛洪《兵法孤虚月时秘要法》一卷梁武帝《兵法》一卷梁元帝《玉韬》十卷刘祐《金韬》十卷萧吉《金海》四十七卷陶弘景《真人水镜》十卷《握镜》三卷王略《武林》一卷《许子新书军胜》十卷乐产《王佐秘书》五卷后周齐王宪《兵书要略》十卷隋高祖《新撰兵书》三十卷解忠鲠《龙武玄兵图》二卷《新兵法》二十四卷《用兵要术》一卷《太一兵法》一卷《兵法要诀》一卷《承神兵书》八卷《兵机》十五卷《兵书要略》十卷《用兵撮要》二卷《兵春秋》一卷《兽斗亭亭》一卷《玉帐经》一卷《三阴图》一卷《兵法云气推占》一卷《武德图五兵八阵法要》一卷李靖《六军镜》三卷员半千《临戎孝经》二卷李淳风《县镜》十卷李筌注《孙子》二卷又《太白阴经》十卷《青囊括》一卷杜牧注《孙子》三卷陈皞注《孙子》一卷贾林注《孙子》一卷孙鐈注《吴子》一卷裴行俭《安置军营行阵等四十六诀》一卷李峤《军谋前鉴》十卷郭元振《定远安边策》三卷吴兢《兵家正史》九卷李处祐《兵法》（开元中左卫中郎将，奉诏撰。卷亡。）郑虔《天宝军防录》（卷亡。）刘秩《止戈记》七卷《至德新议》十二卷董承祖《至德元宝玉函经》十卷李光弼《统军灵辖秘策》一卷（一作《武记》）裴守一《军诫》三卷《裴子新令》二卷（裴绪。）韩滉《天事序议》一卷韦皋《开复西南夷事状》十七卷范传正《西陲要略》三卷王公亮《兵书》十八卷（长庆元年上。商州刺史。）《行师类要》七卷燕僧利正《长庆人事军律》三卷李渤《御戎新录》二十卷李德裕《西南备边录》十三卷杜希全《新集兵书要诀》三卷张道古《兵论》一卷（字子美，景福进士第。）右兵书类二十三家，六十部，三百一十九卷。（失姓名十四家，李筌以下不著录二十五家，一百六十三卷。）史苏《沈思经》一卷《焦氏周易林》十六卷（焦赣。）《京氏周易四时候》二卷（京房。）又《周易飞候》六卷《周易混沌》四卷《周易错卦》八卷《逆刺》三卷《费氏周易逆刺占灾异》十二卷（费直。）又《周易林》二卷《崔氏周易林》十六卷（崔篆。）郑玄注《九宫行棋经》三卷管辂《周易林》四卷又《鸟情逆占》一卷张满《周易林》七卷《许氏周易杂占》七卷（许峻。）尚广《周易杂占》八卷《武氏周易杂占》八卷魏伯阳《周易参同契》二卷又《周易五相类》一卷《徐氏周易筮占》二十四卷（徐苗。）伏曼容《周易集林》十二卷伏氏《周易集林》一卷杜氏《新易林占》三卷梁运《周易杂占筮诀文》二卷虞翻《周易集林律历》一卷郭璞《周易洞林解》三卷梁元帝《连山》三十卷又《洞林》三卷郭氏《易脑》一卷《周易立成占》六卷《易林》十四卷《周易新林》一卷《易律历》一卷《周易服药法》一卷《易三备》三卷又三卷《易髓》一卷《周易问》十卷《周易杂图序》一卷《周易八卦斗内图》一卷又三卷《周易内卦神筮法》二卷《周易杂筮占》四卷《老子神符易》一卷《孝经元辰》二卷《推元辰厄命》一卷《元辰章》三卷《元辰》一卷《杂元辰禄命》二卷《河禄命》二卷孙僧化《六甲开天历》一卷翼奉《风角要候》一卷王琛《风角六情诀》一卷又《推产妇何时产法》一卷《九宫行棋立成》一卷《禄命书》二卷《遁甲开山图》一卷刘孝恭《风角鸟情》二卷又《禄命书》二十卷《鸟情占》一卷《风角》十卷《九宫经角》三卷《婚嫁书》二卷《登坛经》一卷《太一大游历》二卷《大游太一历》一卷《曜灵经》一卷《七政历》一卷《六壬历》一卷《六壬择非经》六卷《灵宝登图》一卷梁主荣《光明符》十二卷《推二十四气历》一卷《太一历》一卷曹氏《黄帝式经三十六用》一卷《玄女式经要诀》一卷董氏《大龙首式经》一卷《桓公式经》一卷宋琨《式经》一卷《六壬式经杂占》九卷《雷公式经》一卷《太一式经》二卷《太一式经杂占》十卷《黄帝式用常阳经》一卷《黄帝龙首经》二卷《黄帝集灵》三卷《黄帝降国》一卷《黄帝斗历》一卷《太史公万岁历》一卷（司马谈。）《万岁历祠》二卷任氏《千岁历祠》二卷《举百事要略》一卷张衡《黄帝飞鸟历》一卷《太一飞鸟历》一卷《太一九宫杂占》十卷《九宫经》三卷《堪舆历注》二卷殷绍《黄帝四序堪舆》一卷《地节堪舆》二卷伍子胥《遁甲文》一卷信都芳《遁甲经》二卷葛洪《三元遁甲图》三卷许昉《三元遁甲》六卷杜仲《三元遁甲》一卷荣氏《遁甲开山图》二卷《遁甲经》十卷《遁甲囊中经》一卷《遁甲推要》一卷《遁甲秘要》一卷《遁甲九星历》一卷《遁甲万一诀》三卷《三元遁甲立成图》二卷《遁甲立成法》三卷《遁甲九宫八门图》一卷《遁甲三奇》三卷《阳遁甲》九卷《阴遁甲》九卷《遁甲三元九甲立成》一卷《白泽图》一卷《武王须臾》二卷《师旷占书》一卷《东方朔占书》一卷《淮南王万毕术》一卷乐产《神枢灵辖》十卷柳彦询《龟经》三卷柳世隆《龟经》三卷刘宝真《龟经》一卷王弘礼《龟经》一卷庄道名《龟经》一卷萧吉《五行记》五卷又《五姓宅经》二十卷《葬经》二卷王璨《新撰阴阳书》三十卷《青乌子》三卷《葬经》八卷又十卷《葬书地脉经》一卷《墓书五阴》一卷《杂墓图》一卷《墓图立成》一卷《六甲冢名杂忌要诀》二卷郭氏《五姓墓图要诀》五卷《坛中伏尸》一卷胡君《玄女弹五音法相冢经》一卷《百怪书》一卷《祠灶经》一卷《解文》一卷周宣《占梦书》三卷又二卷孙思邈《龟经》一卷又《五兆算经》一卷《龟上五兆动摇经诀》一卷《福禄论》三卷李淳风《四民福禄论》三卷又《玄悟经》三卷《太一元鉴》五卷《占灯经》一卷《注郑玄九旗飞变》一卷《三元经》一卷《太一枢会赋》一卷（玄宗注。）崔知悌《产图》一卷吕才《阴阳书》五十三卷《广济阴阳百忌历》一卷《大唐地理经》十卷（贞观中上。）袁天纲《相书》七卷《要诀》三卷陈恭钊《天宝历》二卷（天宝中诏定。）赵同珍《坛经》一卷黎干《蓬瀛书》三卷贾躭《唐七圣历》一卷李远《龙纪圣异历》一卷窦维鋈《广古今五行记》三十卷濮阳夏樵子《五行志》五卷《禄命人元经》三卷杨龙光《推计禄命厄运诗》一卷王希明《太一金镜式经》十卷（开元中诏撰。）僧一行《天一太一经》一卷又《遁甲十八局》一卷《太一局遁甲经》一卷《五音地理经》十五卷《六壬明镜连珠歌》一卷《六壬髓经》三卷马先《天宝太一灵应式记》五卷李鼎祚《连珠明镜式经》十卷（开耀中上之。）萧君靖《遁甲图》（开元仆寺主簿，奉诏撰。卷亡。）司马骧《遁甲符宝万岁经国历》一卷（骧与弟裕同撰。）曹士蒍《金匮经》三卷马雄《绛囊经》一卷（雄称居士。）李靖《玉帐经》一卷李筌《六壬大玉帐歌》十卷王叔政《推太岁行年吉凶厄》一卷由吾公裕《葬经》三卷孙季邕《葬范》三卷卢重元《梦书》四卷（开元人。）柳璨《梦隽》一卷右五行类六十家，一百六十部，六百四十七卷。（失姓名六十五家，袁天纲以下不著录二十五家，一百三十二卷。）郝冲、虞谭法《投壶经》一卷魏文帝《皇博经》一卷《大小博法》二卷《大博经行棋戏法》二卷鲍宏《小博经》一卷《博塞经》一卷《杂博戏》五卷隋炀帝《二仪簿经》一卷范汪等注《棋品》五卷梁武帝《棋评》一卷《棋势》六卷《围棋后九品序录》一卷《竹苑仙棋图》一卷周武帝《象经》一卷何妥《象经》一卷王褒《象经》一卷王裕注《象经》一卷《今古术艺》十五卷《名手画录》一卷李嗣真《画后品》一卷《礼图等杂画》五十六卷汉王元昌画《汉贤王图》阎立德画《文成公主降蕃图》《玉华宫图》《斗鸡图》阎立本画《秦府十八学士图》《凌烟阁功臣二十四人图》范长寿画《风俗图》《醉道士图》王定画《本草训诫图》（贞观尚方令。）檀智敏画《游春戏艺图》（振武校尉。）殷雰、韦无忝画《皇朝九圣图》《高祖及诸王图》《太宗自定辇上图》《开元十八学士图》（开元人。）董萼画《盘车图》（开元人，字重照。）曹元廓画《后周北齐梁陈隋武德贞观永徽等朝臣图》《高祖太宗诸子图》《秦府学士图》《凌烟图》（武后左尚方令。）杨昇画《望贤宫图》《安禄山真》张萱画《少女图》《乳母将婴儿图》《按羯鼓图》《秋千图》（并开元馆画直。）谈皎画《武惠妃舞图》《佳丽寒食图》《佳丽伎乐图》韩干画《龙朔功臣图》《姚宋及安禄山图》《相马图》《玄宗试马图》《宁王调马打球图》（大梁人，太府寺丞。）陈宏画《安禄山图》《玄宗马射图》《上党十九瑞图》（永王府长史。）王象画《卤簿图》田琦画《洪崖子橘木图》（德平子，汝南太守。）窦师纶画《内库瑞锦对雉斗羊翔凤游麟图》（字希言，太宗秦王府谘议、相国录事参军，封陵阳公。）韦鶠画《天竺胡僧渡水放牧图》（銮子。）周昉画《扑蝶》、《按筝》、《杨真人降真》、《五星》等图各一卷（字景玄。）张彦远《历代名画记》十卷姚最《续画品》一卷裴孝源《画品录》一卷（中书舍人，记贞观、显庆年事。）顾况《画评》一卷朱景玄《唐画断》三卷（会昌人。）窦蒙《画拾遗》（卷亡。）吴恬《画山水录》（卷亡。恬一名玢，字建康，青州人。）王琚《射经》一卷张守忠《射记》一卷任权《弓箭论》一卷上官仪《投壶经》一卷王积薪《金谷园九局图》一卷（开元待诏。）韦珽《棋图》一卷吕才《大博经》二卷董叔经《博经》一卷（贞元中上。）李郃《骰子选格》三卷（字中玄，贺州刺史。）右杂艺术类十一家，二十部，一百四十二卷。（失姓名八家，张彦远以下不著录一十六家，一百一十七卷。）何承天并合《皇览》一百二十二卷徐爰并合《皇览》八十四卷刘孝标《类苑》一百二十卷刘杳《寿光书苑》二百卷徐勉《华林遍略》六百卷祖孝征等《脩文殿御览》三百六十卷虞绰等《长洲玉镜》二百三十八卷诸葛颍《玄门宝海》一百二十卷张氏《书图泉海》七十卷《要录》六十卷《检事书》一百六十卷《帝王要览》二十卷《文思博要》一千二百卷《目》十二卷（右仆射高士廉、左仆射房玄龄、特进魏征、中书令杨师道、兼中书侍郎岑文本、礼部侍郎彦相时、国子司业朱子奢、博士刘伯庄、太学博士马嘉运、给事中许敬宗、司文郎中崔行功、太常博士吕才、秘书丞李淳风、起居郎褚遂良、晋王友姚思廉、太子舍人司马宅相等奉诏撰，贞观十五年上。）许敬宗《摇山玉彩》五百卷（孝敬皇帝令太子少师许敬宗、司议郎孟利贞、崇贤馆学士郭瑜，顾胤、右史董思恭等撰。）《累璧》四百卷又《目录》四卷（许敬宗等撰，龙朔元年上。）《东殿新书》二百卷（许敬宗、李义府奉诏于武德内殿修撰。其书自《史记》至《晋书》，删其繁辞。龙朔元年上，高宗制序。）欧阳询《艺文类聚》一百卷（令狐德棻、袁朗、赵弘智等同脩。）虞世南《北堂书钞》一百七十三卷张大素《策府》五百八十二卷武后《玄览》一百卷《三教珠英》一千三百卷《目》十三卷（张昌宗、李峤、崔湜、阎朝隐、徐彦伯、张说、沈佺期、宋之问、富嘉篸、乔侃、员半千、薛曜等撰。开成初改为《海内珠英》，武后所改字并复旧。）孟利贞《碧玉芳林》四百五十卷《玉藻琼林》一百卷王义方《笔海》十卷《玄宗事类》一百三十卷又《初学记》三十卷（张说类集要事以教诸王，徐坚、韦述、余钦、施敬本、张烜、李锐、孙季良等分撰。）是光乂《十九部书语类》十卷（开元末，自秘书省正字上，授集贤院修撰，后赐姓齐。）刘秩《政典》三十五卷杜佑《通典》二百卷苏冕《会要》四十卷《续会要》四十卷（杨绍复、裴德融、崔瑑、薛逢、郑言、周肤敏、薛廷望、于珪、于球等撰，崔弦监脩。）陆贽《备举文言》二十卷刘绮《庄集类》一百卷高丘《词集类略》三十卷陆羽《警年》十卷张仲素《词圃》十卷（字绘之，元和翰林学士、中书舍人。）《元氏类集》三百卷（元稹。）《白氏经史事类》三十卷（白居易。一名《六贴》。）《王氏千门》四十卷（王洛宾。）于立政《类林》十卷郭道规《事鉴》五十卷马幼昌《穿杨集》四卷（判目。）盛均《十三家贴》（均，字之材，泉州南安人，终昭州刺史。以《白氏六帖》未备而广之，卷亡。）窦蒙《青囊书》十卷（国子司业。）韦稔《瀛类》十卷《应用类对》十卷高测《韵对》十卷温庭筠《学海》三十卷王博古《脩文海》十七卷李途《记室新书》三十卷孙翰《锦绣谷》五卷张楚金《翰苑》七卷皮氏《鹿门家钞》九十卷（皮日休，字袭美，咸通太常博士。）刘扬名《戚苑纂要》十卷《戚苑英华》十卷（袁说重脩。）右类书类十七家，二十四部，七千二百八十八卷。（失姓名三家，王义方以下不著录三十二家，一千三百三十八卷。）皇甫谧《皇帝三部针经》十二卷张子存《赤乌神针经》一卷《黄帝针灸经》十二卷《黄帝杂注针经》一卷《黄帝针经》十卷《玉匮针经》十二卷《龙衔素针经并孔穴虾蟆图》三卷《徐叔向针灸要钞》一卷《黄帝明堂经》三卷《黄帝明堂》三卷杨玄注《黄帝明堂经》三卷《黄帝内经明堂》十三卷《黄帝十二经脉明堂五藏图》一卷曹氏《黄帝十二经明堂偃侧人图》十二卷秦承祖《明堂图》三卷《明堂孔穴》五卷秦越人《黄帝八十一难经》二卷全元起注《黄帝素问》九卷灵宝注《黄帝九灵经》十二卷《黄帝甲乙经》十二卷《黄帝流注脉经》一卷《三部四时五藏辨候诊色脉经》一卷《脉经》十卷又二卷徐氏《脉经诀》三卷王子颙《脉经》二卷歧伯《灸经》一卷雷氏《灸经》一卷《五藏诀》一卷《五藏论》一卷贾和光《铃和子》十卷王冰注《黄帝素问》二十四卷《释文》一卷（冰号启元子。）杨上善注《黄帝内经明堂类成》十三卷又《黄帝内经太素》三十卷甄权《脉经》一卷《针经钞》三卷《针方》一卷《明堂人形图》一卷米遂《明堂论》一卷右明堂经脉类一十六家，三十五部，二百三十一卷。（失姓名十六家，甄权以下不著录二家，七卷。）《神农本草》三卷雷公集撰《神农本草》四卷《吴氏本草因》六卷（吴普。）《李氏本草》三卷原平仲《灵秀本草图》六卷殷子严《本草音义》二卷《本草用药要妙》九卷《本草病源合药节度》五卷《本草要术》三卷《疗痈疽耳眼本草要妙》五卷《桐君药录》三卷徐之才《雷公药对》二卷僧行智《诸药异名》十卷《药类》二卷《药目要用》二卷《四时采取诸药及合和》四卷《名医别录》三卷吴景《诸病源候论》五十卷《巢氏诸病源候论》五十卷（巢元方。）徐嗣伯《杂病论》一卷又《徐氏落年方》三卷《彭祖养性经》一卷张湛《养生要集》十卷《延年秘录》十二卷秦承祖《药方》四十卷吴普集《华氏药方》十卷（华佗。）葛洪《肘后救卒方》六卷梁武帝《坐右方》十卷《如意方》十卷陶弘景集注《神农本草》七卷又《效验方》十卷《补肘后救卒备急方》六卷《太清玉石丹药要集》三卷《太清诸草木方集要》三卷隋炀帝敕撰《四海类聚单方》十六卷王叔和《张仲景药方》十五卷又《伤寒卒病论》十卷《阮河南方》十六卷（阮炳。）尹穆纂《范东阳杂药方》一百七十卷（范注。）《胡居士治百病要方》三卷（胡洽。）徐叔向《杂疗方》二十卷又《体疗杂病方》六卷《脚弱方》八卷《解寒食方》十五卷《阮河南药方》十七卷褚澄《杂药方》十二卷陈山提《杂药方》十卷谢泰《黄素方》二十五卷孝思《杂汤丸散方》五十七卷谢士太《删繁方》十二卷徐之才《徐王八代效验方》十卷又《家秘方》三卷范世英《千金方》三卷姚僧垣《集验方》十卷陈延之《小品方》十二卷苏游《玄感传尸方》一卷又《太一铁胤神丹方》三卷《俞氏治小儿方》四卷俞宝《小女节疗方》一卷僧僧深《集方》三十卷僧鸾《调气方》一卷龚庆宣《刘涓子男方》十卷甘浚之《疗痈疽金疮要方》十四卷甘伯齐《疗痈疽金疮要方》十二卷《杂药方》六卷《杂丸方》一卷《名医集验方》三卷《百病膏方》十卷《杂汤方》八卷《疗目方》五卷《寒食散方并消息节度》二卷《妇人方》十卷又二十卷《少女方》十卷《少女杂方》二十卷《类聚方》二千六百卷《种芝经》九卷《芝草图》一卷诸葛颍《淮南王食经》一百三十卷《音》十三卷《食目》十卷卢仁宗《食经》三卷崔浩《食经》九卷竺暄《食经》四卷又十卷赵武《四时食法》一卷《太官食法》一卷《太官食方》十九卷《四时御食经》一卷抱朴子《太清神仙服食经》五卷冲和子《太清璇玑文》七卷《太清神丹中经》三卷《太清神仙服食经》五卷《太清诸丹药要录》四卷京里先生《金匮仙药录》三卷《神仙服食经》十二卷《神仙药食经》一卷《神仙服食方》十卷《神仙服食药方》十卷《服玉法并禁忌》一卷《寒食散论》二卷葛仙公录《狐子方金诀》二卷《狐子杂诀》三卷明月公《陵阳子秘诀》一卷黄公《神临药秘经》一卷《黄白秘法》一卷又二十卷葛氏《房中秘术》一卷冲和子《玉房秘诀》十卷（张鼎）《本草》二十卷《目录》一卷《药图》二十卷《图经》七卷（显庆四年，英国公李勣、太尉长孙无忌、兼侍中辛茂将、太子宾客弘文馆学士许敬宗、礼部郎中兼太子洗马弘文馆大学士孔志约、尚药奉御许孝崇胡子彖蒋季璋、尚药局直长蔺复珪许弘直、侍御医巢孝俭、太子药藏监蒋季瑜吴嗣宗、丞蒋义方、太医令蒋季琬许弘、丞蒋茂昌、太常丞吕才贾文通、太史令李淳风、潞王府参军吴师哲、礼部主事颜仁楚、右监门府长史苏敬等撰。）孔志约《本草音义》二十卷苏敬《新脩本草》二十一卷又《新脩本草图》二十六卷《本草音》三卷《本草图经》七卷甄立言（一作权。）《本草音义》七卷又《本草药性》三卷《古今录验方》五十卷孟诜《食疗本草》三卷又《补养方》三卷《必效方》十卷宋侠《经心方》十卷《崔氏纂要方》十卷（崔行功。）崔知悌《骨蒸病灸方》一卷王方庆《新本草》四十一卷又《药性要诀》五卷《袖中备急要方》三卷《岭南急要方》二卷《针灸服药禁忌》五卷李含光《本草音义》二卷陈藏器《本草拾遗》十卷（开元中人。）郑虔《胡本草》七卷孙思邈《千金方》三十卷又《千金髓方》二十卷《千金翼方》三十卷《神枕方》一卷《医家要妙》五卷《杨太仆医方》一卷（失名。天授二年上。）卫嵩《医门金宝鉴》三卷许咏《六十四问》一卷段元亮《病源手镜》一卷《伏氏医苑》一卷（伏适。）甘伯宗《名医传》七卷王超《仙人水镜图诀》一卷（贞观人。）吴兢《五藏论应象》一卷裴璡《五藏论》一卷刘清海《五藏类合赋》五卷裴王廷《五色傍通五藏图》一卷张文懿《藏府通元赋》一卷段元亮《五藏镜源》四卷喻义纂《疗痈疽要诀》一卷《疮肿论》一卷沈泰之《痈疽论》二卷青溪子《万病拾遗》三卷又《消渴论》一卷《脚气论》三卷李暄《岭南脚气论》一卷又《方》一卷《脚气论》一卷（苏鉴、徐玉等编集。）郑景岫《南中四时摄生论》一卷苏游《铁粉论》一卷陈元《北京要术》一卷（元为太原少尹。）司空舆《发焰录》一卷（图父，大中时商州刺史。）青罗子《道光通元秘要术》三卷（失姓，咸通人。）《乾宁晏先生制伏草石论》六卷（晏封。）江承宗《删繁药咏》三卷（凤翔节度要籍。）玄宗《开元广济方》五卷刘贶《真人肘后方》三卷王焘《外台秘要方》四十卷又《外台要略》十卷德宗《贞元集要广利方》五卷《陆氏集验方》十五卷（陆贽。）贾耽《备急单方》一卷薛弘庆《兵部手集方》三卷（兵部尚书李绛所传方。弘庆，大和河中少尹。）薛景晦《古今集验方》十卷元和刑部郎中，贬道州刺史。）刘禹锡《传信方》二卷崔玄亮《海上集验方》十卷《杨氏产乳集验方》三卷（杨归厚，元和中，自左拾遗贬凤州司马、虢州刺史。方九百一十一。）郑注《药方》一卷《韦氏集验独行方》十二卷（韦宙。）张文仲《随身备急方》三卷苏越《群方秘要》三卷李继皋《南行方》三卷白仁叙《唐兴集验方》五卷包会《应验方》一卷许孝宗《箧中方》三卷梅崇《献方》五卷姚和众《童子秘诀》三卷又《众童延龄至宝方》十卷孙会《婴孺方》十卷邵英俊《口齿论》一卷又《排玉集》二卷（口齿方。）李昭明《嵩台集》三卷阳晔《膳夫经手录》四卷严龟《食法》十卷（震之后，镇西军节度使譔子也。昭宗时宣慰汴寨。）右医术类六十四家，一百二十部，四千四十六卷。（失姓名三十八家，王方庆以下不著录五十五家，四百八卷。）<hr>
